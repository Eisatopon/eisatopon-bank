{
  "year": "2011-2012",
  "Θαλής": {
    "Β_Γυμνασίου": [
      {
        "number": 1,
        "statement": "Να υπολογίσετε την τιμή της παράστασης: $$A = \\left( \\frac{2}{7} + 1 - \\frac{1}{14} \\right) : \\frac{17}{2} - \\frac{1}{7} + 5\\frac{1}{6} - \\left( \\frac{3}{2} + \\frac{7}{3}\\cdot 2 - 1 \\right).$$"
      },
      {
        "number": 2,
        "statement": "Αν ο $\\nu$ είναι πρώτος φυσικός αριθμός και το κλάσμα $\\dfrac{10}{\\nu}$ παριστάνει φυσικό αριθμό, να βρείτε όλες τις δυνατές τιμές της παράστασης $$B = \\frac{2}{\\displaystyle \\nu - \\frac{1}{5}} : \\frac{\\displaystyle \\nu - \\frac{\\nu}{2}}{9}.$$"
      },
      {
        "number": 3,
        "statement": "Τρεις αριθμοί $\\alpha,\\beta,\\gamma$ είναι ανάλογοι με τους αριθμούς $3,9,11$ αντίστοιχα. Αν πάρουμε τον αριθμό $\\gamma$ ως μειωτέο και τον αριθμό $\\alpha$ ως αφαιρετέο, τότε προκύπτει διαφορά ίση με $56$. Να βρεθούν οι αριθμοί $\\alpha,\\beta,\\gamma$."
      },
      {
        "number": 4,
        "statement": "Δίνεται οξυγώνιο τρίγωνο $AB\\Gamma$ με $AB < A\\Gamma$ και η διχοτόμος του $\\angle A$ το ευθύγραμμο τμήμα $A\\Delta$. Προεκτείνουμε τη διχοτόμο $A\\Delta$ κατά το ευθύγραμμο τμήμα $\\Delta H$ έτσι ώστε $A\\Delta = \\Delta H$. Από το σημείο $H$ φέρνουμε ευθεία παράλληλη προς την πλευρά $AB$ που τέμνει την πλευρά $A\\Gamma$ στο σημείο $E$ και την πλευρά $B\\Gamma$ στο σημείο $Z$.\n\n(α) Να αποδείξετε ότι $\\widehat{A\\Delta E} = 90^\\circ$.\n\n(β) Να βρείτε τη γωνία $\\widehat{E\\Delta Z}$, αν γνωρίζετε ότι $\\widehat{B} - \\widehat{\\Gamma} = 20^\\circ$."
      }
    ],
    "Γ_Γυμνασίου": [
      {
        "number": 1,
        "statement": "Αν $\\alpha = 10^{-1} : 10^{-3}$, $\\beta = 10^{-5} : 10^{-7}$ και $\\gamma = 10^{-1}\\cdot 1000$, να βρείτε την τιμή της παράστασης $$A = \\left(\\frac{6\\alpha\\beta\\gamma}{\\alpha\\beta + \\beta\\gamma + \\gamma\\alpha}\\right)^{-2}.$$"
      },
      {
        "number": 2,
        "statement": "Να βρεθούν οι ακέραιοι που επαληθεύουν και τις δύο ανισώσεις: $$\\frac{x}{2} - \\frac{x-5}{4} \\le 2$$ και $$\\frac{\\displaystyle \\frac{x}{2} - 3}{4} - \\frac{2x-9}{8} \\le x.$$"
      },
      {
        "number": 3,
        "statement": "Στο ορθοκανονικό σύστημα συντεταγμένων $Oxy$ δίνεται ότι η ευθεία $(\\varepsilon)$ με εξίσωση $$y = (3\\lambda -1)x + 2\\mu,$$ όπου $\\lambda,\\mu \\in \\mathbb{R}$, είναι παράλληλη με την ευθεία $(\\delta)$ με εξίσωση $$y = 2\\lambda x$$ και περνάει από το σημείο $K(2,8)$.\n\n(α) Να βρείτε τους πραγματικούς αριθμούς $\\lambda$ και $\\mu$.\n\n(β) Να επαληθεύσετε ότι τα σημεία $\\Lambda(-4,-4)$ και $M(-1,2)$ ανήκουν στην ευθεία $(\\varepsilon)$ και να αποδείξετε ότι το σημείο $M$ είναι το μέσον του ευθύγραμμου τμήματος $K\\Lambda$."
      },
      {
        "number": 4,
        "statement": "Στο διπλανό σχήμα τα τετράπλευρα $AB\\Gamma\\Delta$ και $EZH\\Theta$ είναι τετράγωνα. Το τετράγωνο $EZH\\Theta$ έχει πλευρές που εφάπτονται του κύκλου $C(O,\\rho)$ στα σημεία $A,B,\\Gamma,\\Delta$.\n\n(α) Να βρείτε το άθροισμα $\\Sigma_1$ των εμβαδών των τεσσάρων χωρίων που βρίσκονται εσωτερικά του κύκλου $C(O,\\rho)$ και εξωτερικά του τετραγώνου $AB\\Gamma\\Delta$.\n\n(β) Να βρείτε το άθροισμα $\\Sigma_2$ των εμβαδών των τεσσάρων χωρίων που βρίσκονται εσωτερικά του τετραγώνου $EZH\\Theta$ και εξωτερικά του κύκλου $C(O,\\rho)$.\n\n(γ) Να αποδείξετε ότι $$\\frac{\\Sigma_1}{\\Sigma_2} < \\frac{4}{3},$$ θεωρώντας ότι $\\pi = 3{,}1415$."
      }
    ],
    "Α_Λυκείου": [
      {
        "number": 1,
        "statement": "Να βρείτε τις ακέραιες λύσεις του συστήματος: $$\\begin{cases}(x-10)(x^{2}-7x+10)=0 \\\\[3pt] \\dfrac{x^{2}+1}{2}+\\dfrac{2x-1}{5}<\\dfrac{x(x+1)}{2}\\end{cases}.$$"
      },
      {
        "number": 2,
        "statement": "Να απλοποιηθεί η παράσταση: $$A(x)=\\frac{1+x^{4}+(1+x)^{3}+x(1+x)^{3}}{1+x^{2}+(1+x)^{2}}-\\frac{2(1+x^{3})+(1+x)^{3}}{3(1+x^{2})}.$$"
      },
      {
        "number": 3,
        "statement": "(α) Αν $\\kappa$ είναι ακέραιος, να λύσετε την εξίσωση $$\\frac{\\kappa x}{2}+\\frac{x}{4}=\\kappa(x+2)-\\frac{3(\\kappa x-1)}{4}.$$ (β) Για ποιες τιμές του ακέραιου $\\kappa$ η παραπάνω εξίσωση έχει ακέραιες λύσεις;"
      },
      {
        "number": 4,
        "statement": "Δίνεται οξυγώνιο ισοσκελές τρίγωνο $AB\\Gamma$ με $AB = A\\Gamma$. Κύκλος με κέντρο την κορυφή $A$ και ακτίνα $\\rho<AB$ τέμνει τις πλευρές $AB$ και $A\\Gamma$ στα σημεία $E$ και $\\Delta$ αντίστοιχα. Οι ευθείες $B\\Delta$ και $\\Gamma E$ τέμνουν για δεύτερη φορά τον κύκλο στα σημεία $K$ και $N$ αντίστοιχα. Αν $T$ είναι το σημείο τομής των $B\\Delta$ και $\\Gamma E$ και $S$ το σημείο τομής των $\\Delta N$ και $EK$, να αποδείξετε ότι τα σημεία $A,S,T$ είναι συνευθειακά."
      }
    ],
    "Β_Λυκείου": [
      {
        "number": 1,
        "statement": "(α) Να απλοποιήσετε την παράσταση $$K(x)=\\frac{(2x-1)(x+2)(x-1)+x-4}{x^{2}-2},\\quad x\\ne \\pm\\sqrt{2}.$$ (β) Να υπολογίσετε την τιμή της αριθμητικής παράστασης $$A=\\frac{4019\\cdot 2012\\cdot 2009+2006}{2010^{2}-2}$$ χωρίς την εκτέλεση των σημειούμενων πράξεων."
      },
      {
        "number": 2,
        "statement": "Να αποδείξετε ότι η εξίσωση $$\\frac{1}{x-a}+\\frac{1}{x-b}=\\frac{1}{c^{2}}$$ με άγνωστο το $x$ έχει ρίζες στο $\\mathbb{R}$ για όλες τις τιμές των παραμέτρων $a,b,c\\in\\mathbb{R}$ με $c\\ne 0$."
      },
      {
        "number": 3,
        "statement": "Να λύσετε στο σύνολο των πραγματικών αριθμών το σύστημα: $$y=x^{3}+2x-2,\\quad z=y^{3}+2y-2,\\quad x=z^{3}+2z-2.$$"
      },
      {
        "number": 4,
        "statement": "Δίνεται οξυγώνιο σκαληνό τρίγωνο $AB\\Gamma$ με $AB<A\\Gamma<B\\Gamma$ εγγεγραμμένο σε κύκλο $c(O,R)$. Οι διχοτόμοι των γωνιών $\\widehat{A},\\widehat{B},\\widehat{\\Gamma}$ τέμνουν τον κύκλο $c(O,R)$ στα σημεία $\\Delta,E,Z$ αντίστοιχα. Από το σημείο $Z$ φέρουμε παράλληλη προς την $A\\Gamma$, η οποία τέμνει την $B\\Gamma$ στο σημείο $M$. Από το σημείο $E$ φέρουμε παράλληλη προς την $AB$, η οποία τέμνει την $B\\Gamma$ στο σημείο $N$.\n\nΝα αποδείξετε ότι:\n(α) Τα τετράπλευρα $BMOZ$ και $\\Gamma NOE$ είναι εγγράψιμα σε κύκλους, έστω $(c_1)$ και $(c_2)$ αντίστοιχα.\n(β) Το δεύτερο κοινό σημείο, έστω $K$, των κύκλων $(c_1)$ και $(c_2)$ ανήκει στον κύκλο με κέντρο το σημείο $\\Delta$ και ακτίνα $\\Delta I$, όπου $I$ είναι το έκκεντρο του τριγώνου $AB\\Gamma$."
      }
    ],
    "Γ_Λυκείου": [
      {
        "number": 1,
        "statement": "Να λυθεί στο $\\mathbb{R}$ η εξίσωση $$(x^{2}+3x+2)^{4}+(x^{2}+x-2)^{4}=16(x+2)^{4}.$$"
      },
      {
        "number": 2,
        "statement": "Να προσδιορίσετε την τιμή της παραμέτρου $\\alpha\\in\\mathbb{R}$, αν το σύστημα $$(\\Sigma)\\ \\ \\begin{cases} \\alpha(x^{2}+y^{2})+2x+y=\\lambda \\\\ 2x-y=-\\lambda \\end{cases}$$ έχει λύση στο $\\mathbb{R}$ για κάθε τιμή της παραμέτρου $\\lambda\\in\\mathbb{R}$."
      },
      {
        "number": 3,
        "statement": "Η ακολουθία $(\\alpha_{n})_{n=0,1,2,\\dots}$ είναι τέτοια ώστε η ακολουθία $d_{n}=\\alpha_{n}-\\alpha_{n-1}$, με $n=1,2,3,\\dots$, είναι αριθμητική πρόοδος με διαφορά $\\omega=\\alpha_{1}-\\alpha_{0}$.\n\n(α) Να προσδιορίσετε, συναρτήσει των $\\alpha_{0},\\omega$ και $n$, τον γενικό όρο $\\alpha_{n}$ και το άθροισμα $$S_{n+1}=\\alpha_{0}+\\alpha_{1}+\\dots+\\alpha_{n}.$$\n\n(β) Αν $\\alpha_{0}=1$ και $\\alpha_{1}=7$, να προσδιορίσετε τον ελάχιστο θετικό ακέραιο $n$ για τον οποίο ισχύουν ταυτόχρονα οι ανισώσεις $$\\alpha_{n}>10^{3}\\quad\\text{και}\\quad S_{n+1}\\le 8\\cdot 10^{3}.$$"
      },
      {
        "number": 4,
        "statement": "Δίνεται οξυγώνιο σκαληνό τρίγωνο $AB\\Gamma$ με $AB<A\\Gamma<B\\Gamma$, εγγεγραμμένο σε κύκλο $(c)$, και τυχόν σημείο $\\Delta$ της πλευράς $B\\Gamma$. Η διχοτόμος της γωνίας $\\widehat{B}$ τέμνει τον κύκλο $(c)$ στο σημείο $\\Sigma$, τη διχοτόμο της γωνίας $\\widehat{A\\Delta B}$ στο σημείο $K$ και τη διχοτόμο της γωνίας $\\widehat{A\\Delta\\Gamma}$ στο σημείο $M$. Η διχοτόμος της γωνίας $\\widehat{\\Gamma}$ τέμνει τον κύκλο $(c)$ στο σημείο $T$, τη διχοτόμο της γωνίας $\\widehat{A\\Delta\\Gamma}$ στο σημείο $\\Lambda$ και τη διχοτόμο της γωνίας $\\widehat{A\\Delta B}$ στο σημείο $N$.\n\nΝα αποδείξετε ότι:\n(α) Τα σημεία $A,I,\\Lambda,M$ και $A,I,K,N$, όπου $I$ το έκκεντρο του τριγώνου $AB\\Gamma$, είναι ομοκυκλικά σε δύο διαφορετικούς κύκλους, έστω $(c_{1})$ και $(c_{2})$ αντίστοιχα.\n(β) Αν η $A\\Delta$ ταυτιστεί με το ύψος του τριγώνου $AB\\Gamma$ που αντιστοιχεί στην κορυφή $A$, τότε οι κύκλοι $(c_{1})$ και $(c_{2})$ είναι ίσοι."
      }
    ]
  },
  "Ευκλείδης": {
    "Β_Γυμνασίου": [
      {
        "number": 1,
        "statement": "(α) Να συγκρίνετε τους αριθμούς $$A = \\frac{2^{3}}{31}\\cdot\\left(2^{3}+2^{0}+\\frac{3}{8}:\\frac{3}{2}-\\frac{1}{4}\\right)$$ και $$B = \\left(\\frac{1}{4}-\\frac{1}{12}\\right) : \\left(\\frac{8}{3^{4}}-\\frac{2}{9^{2}}\\right) + \\frac{3}{2^{4}}.$$\n\n(β) Αν ισχύει ότι $$6(\\alpha\\beta+\\beta\\gamma+\\gamma\\alpha)=11\\alpha\\beta\\gamma$$ και $\\alpha\\beta\\gamma\\ne 0$, να βρείτε την τιμή της παράστασης $$\\Gamma = \\frac{8-\\alpha}{2\\alpha}+\\frac{12-\\beta}{3\\beta}+\\frac{16-\\gamma}{4\\gamma}.$$"
      },
      {
        "number": 2,
        "statement": "Ένας πελάτης αγόρασε από μία έκθεση αυτοκινήτων ένα αυτοκίνητο. Πλήρωσε με μετρητά το μισό της τιμής πώλησης του αυτοκινήτου, ενώ για τα υπόλοιπα συμφωνήθηκε να πληρώσει με $24$ μηνιαίες δόσεις των $500$ ευρώ. Με αυτόν το διακανονισμό επιβαρύνθηκε με τόκους που συνολικά αντιστοιχούν στο $10\\%$ της τιμής πώλησης του αυτοκινήτου. Να βρείτε την τιμή πώλησης του αυτοκινήτου και πόσα θα πληρώσει συνολικά ο πελάτης."
      },
      {
        "number": 3,
        "statement": "Στο διπλανό σχήμα, το τρίγωνο $AB\\Gamma$ είναι ισοσκελές ($AB=A\\Gamma$) και οξυγώνιο, το τρίγωνο $A\\Delta\\Gamma$ είναι ισόπλευρο και $E$ είναι το μέσο του $A\\Delta$. Αν το σημείο $K$ βρίσκεται στην προέκταση της $B\\Gamma$ και οι $B\\Delta,\\Gamma E$ τέμνονται στο σημείο $Z$, να αποδείξετε ότι οι γωνίες $\\widehat{BZ\\Gamma}$ και $\\widehat{K\\Gamma\\Delta}$ είναι ίσες."
      },
      {
        "number": 4,
        "statement": "Γράφουμε στον πίνακα το σύνολο $A$ που περιέχει όλους τους ακέραιους από το $1$ μέχρι και το $2012$. Διαγράφουμε από το σύνολο $A$ όλους τους ακέραιους που είναι πολλαπλάσια του $5$ και στη συνέχεια, από τους ακέραιους που απέμειναν, διαγράφουμε αυτούς που είναι πολλαπλάσια του $8$. Να βρείτε πόσοι ακέραιοι θα απομείνουν στο σύνολο $A$."
      }
    ],
    "Γ_Γυμνασίου": [
      {
        "number": 1,
        "statement": "(α) Να βρείτε την τιμή της παράστασης $$A = \\left( \\frac{\\alpha}{\\beta^{2}} + 237 \\right)\\left( \\left(\\frac{\\alpha}{4\\beta^{2}}\\right)^{3} + \\frac{9\\alpha -20\\beta^{2}}{\\beta^{2}} \\right),$$ αν δίνεται ότι $\\alpha=\\beta=2^{-3}$.\n\n(β) Αν τα ποσά $x,y$ είναι ανάλογα με συντελεστή αναλογίας $$\\frac{x}{y}=\\alpha>0,$$ να αποδείξετε ότι η παράσταση $$K=\\frac{2yx}{x^{2}+y^{2}}$$ έχει τιμή ανεξάρτητη των τιμών των $x,y$ και ισχύει ότι $K\\le 1$. Για ποια τιμή του $\\alpha$ η παράσταση $K$ παίρνει τη μέγιστη τιμή της;"
      },
      {
        "number": 2,
        "statement": "Στο διπλανό σχήμα, οι μικροί κύκλοι είναι ίσοι μεταξύ τους (με ακτίνα $R$), έχουν κέντρα τα σημεία $K,\\Lambda$ και εφάπτονται εξωτερικά στο σημείο $M$. Οι διάμετροι $AB$ και $\\Gamma\\Delta$ των μικρών κύκλων είναι κάθετες στη διάκεντρό τους $K\\Lambda$. Ο μεγάλος κύκλος έχει κέντρο το σημείο $M$ και περνάει από τα σημεία $A,B,\\Gamma,\\Delta$. Να υπολογιστεί, συναρτήσει του $R$, το εμβαδόν του σκιασμένου χωρίου."
      },
      {
        "number": 3,
        "statement": "Γράφουμε στον πίνακα το σύνολο που περιέχει όλους τους ακέραιους από το $101$ μέχρι και το $2012$. Διαγράφουμε όλους τους ακέραιους που είναι πολλαπλάσια του $3$ και στη συνέχεια, από τους ακέραιους που απέμειναν, διαγράφουμε αυτούς που είναι πολλαπλάσια του $8$. Να βρείτε πόσοι ακέραιοι θα απομείνουν."
      },
      {
        "number": 4,
        "statement": "Δίνεται το πολυώνυμο $$P(x)=(x-1)(x+1)(x-2)(x+2)$$ και $$Q(x)=(\\alpha x^{2}+\\beta x)(\\gamma x^{2}+\\delta)+4,$$ όπου $\\alpha,\\beta,\\gamma,\\delta\\in\\mathbb{R}$. Αν $\\alpha+\\beta+\\gamma+\\delta=-3$, να βρείτε τις τιμές των $\\alpha,\\beta,\\gamma,\\delta$ έτσι ώστε να ισχύει $$P(x)=Q(x).$$"
      }
    ],
    "Α_Λυκείου": [
      {
        "number": 1,
        "statement": "Να βρείτε το υποσύνολο των πραγματικών αριθμών στο οποίο συναληθεύουν οι ανισώσεις: $$\\frac{x^{2}}{4} + \\frac{|x|-1}{3} \\le \\frac{|x|+x^{2}}{4}$$ και $$\\frac{x+1}{2} + \\frac{x(x+1)}{4} > \\frac{(x+2)^{2}}{4}.$$"
      },
      {
        "number": 2,
        "statement": "Να προσδιορίσετε τις λύσεις της εξίσωσης $$\\frac{x+x^{2}}{1-x^{2}}\\cdot \\frac{(1+ax)^{2}-(a+x)^{2}}{1-a^{2}} = \\frac{ab}{(a-b)^{2}}$$ για τις διάφορες τιμές των πραγματικών αριθμών $a,b$ με $ab(a-b)(1-a^{2})\\ne 0$."
      },
      {
        "number": 3,
        "statement": "Δίνεται ορθογώνιο τρίγωνο $AB\\Gamma$ με $\\widehat{B}=90^\\circ$ και $\\widehat{A}<45^\\circ$. Θεωρούμε τα μέσα $\\Delta$ και $E$ των πλευρών $B\\Gamma$ και $A\\Gamma$ αντίστοιχα, και σημείο $M$ διαφορετικό από το $A$ στο ευθύγραμμο τμήμα $AE$. Αν η μεσοκάθετη του ευθυγράμμου τμήματος $BM$ τέμνει την ευθεία $\\Delta E$ στο $Z$ και την ευθεία $A\\Gamma$ στο $\\Theta$, να αποδείξετε ότι:\n(α) $\\widehat{BMZ}=\\widehat{A}$.\n(β) Η ευθεία $BZ$ διχοτομεί τη γωνία $\\widehat{\\Theta BE}$."
      },
      {
        "number": 4,
        "statement": "Αν υπάρχουν ακέραιοι $x,y,a$ που επαληθεύουν την εξίσωση $$yx^{2}+(y^{2}-a^{2})x+y(y-a)^{2}=0,$$ να αποδείξετε ότι ο αριθμός $xy$ είναι τέλειο τετράγωνο ρητού αριθμού."
      }
    ],
    "Β_Λυκείου": [
      {
        "number": 1,
        "statement": "Να προσδιορίσετε τις τιμές της παραμέτρου $a\\ne 0$ για τις οποίες η εξίσωση $$\\frac{1}{2a+ax}-\\frac{1}{2x-x^{2}}=\\frac{2a+6}{x^{3}-4x}$$ έχει δύο πραγματικές ρίζες με διαφορά $4$."
      },
      {
        "number": 2,
        "statement": "Αν $y$ ακέραιος και $x\\in\\mathbb{R}$, να προσδιορίσετε όλα τα ζευγάρια $(x,y)$ που είναι λύσεις του συστήματος $$\\begin{cases}1+y-|x^{2}-3x+1|>0 \\\\[2pt] y-2+|x-2|<0\\end{cases}.$$ Να παραστήσετε γραφικά στο καρτεσιανό επίπεδο $Oxy$ το σύνολο των σημείων $M(x,y)$ όπου $(x,y)$ λύση του συστήματος $(\\Sigma)$."
      },
      {
        "number": 3,
        "statement": "Δίνεται οξυγώνιο σκαληνό τρίγωνο $AB\\Gamma$ με $AB<A\\Gamma$, εγγεγραμμένο σε κύκλο $c(O,R)$. Η διχοτόμος της γωνίας $\\widehat{A}$ τέμνει τον κύκλο $c(O,R)$ στο σημείο $M$. Ο κύκλος $c_{1}(M,AM)$ τέμνει την προέκταση της $A\\Gamma$ στο σημείο $\\Delta$. Να αποδείξετε ότι $\\Gamma\\Delta = AB$."
      },
      {
        "number": 4,
        "statement": "Βρείτε όλες τις ρητές τιμές του $x$ για τις οποίες είναι ρητός ο αριθμός $$\\sqrt{x^{2}+ax+b},$$ όπου $a,b$ ρητοί τέτοιοι ώστε $a^{2}<4b$."
      }
    ],
    "Γ_Λυκείου": [
      {
        "number": 1,
        "statement": "Να βρεθεί η αριθμητική πρόοδος $(\\alpha_{\\nu})_{\\nu=1,2,3,\\dots}$ που έχει πρώτο όρο $\\alpha_{1}=\\alpha\\ne 0$, διαφορά $\\omega\\ne 0$ και είναι τέτοια ώστε ο λόγος του αθροίσματος $\\alpha_{1}+\\dots+\\alpha_{\\nu}$ των $\\nu$ πρώτων όρων της προς το άθροισμα $\\alpha_{\\nu+1}+\\dots+\\alpha_{3\\nu}$ των επόμενων $2\\nu$ όρων της να είναι σταθερός, δηλαδή ανεξάρτητος του $\\nu$."
      },
      {
        "number": 2,
        "statement": "Να λύσετε στους πραγματικούς αριθμούς το σύστημα $$x^{2}=\\frac{8z^{4}}{16+z^{4}},\\quad y^{2}=\\frac{8x^{4}}{16+x^{4}},\\quad z^{2}=\\frac{8y^{4}}{16+y^{4}}.$$"
      },
      {
        "number": 3,
        "statement": "Δίνεται τρίγωνο $AB\\Gamma$ εγγεγραμμένο σε κύκλο $c(O,R)$. Τα ύψη $A\\Delta,BE,\\Gamma Z$ τέμνουν τον περιγεγραμμένο κύκλο στα σημεία $A_{1},B_{1},\\Gamma_{1}$ αντίστοιχα. Αν $A_{2},B_{2},\\Gamma_{2}$ είναι τα μέσα των ευθυγράμμων τμημάτων $O\\Delta,OE,OZ$ αντίστοιχα, να αποδείξετε ότι οι ευθείες $A_{1}A_{2},B_{1}B_{2},\\Gamma_{1}\\Gamma_{2}$ περνούν από το ίδιο σημείο."
      },
      {
        "number": 4,
        "statement": "Βρείτε όλες τις ρητές τιμές του $x$ για τις οποίες είναι ρητός ο αριθμός $$\\sqrt{4x^{2}-ax+b},$$ όπου $a,b$ ρητοί τέτοιοι ώστε $a^{2}<16b$."
      }
    ]
  },
  "Αρχιμήδης": {
    "Γυμνάσιο": [
      {
        "number": 1,
        "statement": "Δίνεται οξυγώνιο τρίγωνο $AB\\Gamma$ με $AB<A\\Gamma<B\\Gamma$ εγγεγραμμένο σε κύκλο $c(O,R)$. Ο κύκλος $c_{1}(A,AB)$, με κέντρο το σημείο $A$ και ακτίνα $AB$, τέμνει την πλευρά $B\\Gamma$ στο σημείο $\\Delta$ και τον περιγεγραμμένο κύκλο $c(O,R)$ στο σημείο $E$. Να αποδείξετε ότι η πλευρά $A\\Gamma$ διχοτομεί τη γωνία $\\widehat{\\Delta AE}$."
      },
      {
        "number": 2,
        "statement": "Για τις διάφορες τιμές της παραμέτρου $\\alpha\\in\\mathbb{R}$ να λύσετε την εξίσωση $$\\left\\;|x-4\\right|-2x+8\\;\\bigg|=\\alpha x+4.$$"
      },
      {
        "number": 3,
        "statement": "Οι θετικοί ακέραιοι $\\mu,\\nu$ με $\\mu>\\nu$ ικανοποιούν την εξίσωση $$\\mathrm{ΕΚΠ}\\{\\mu,\\nu\\}+\\mathrm{ΜΚΔ}\\{\\mu,\\nu\\}=\\mu+\\nu \\quad (*)$$ όπου $\\mathrm{ΕΚΠ}$ και $\\mathrm{ΜΚΔ}$ δηλώνουν το ελάχιστο κοινό πολλαπλάσιο και το μέγιστο κοινό διαιρέτη αντίστοιχα.\n(α) Να δείξετε ότι ο $\\nu$ είναι διαιρέτης του $\\mu$.\n(β) Αν επιπλέον ισχύει ότι $\\mu-\\nu=10$, να προσδιορίσετε όλα τα ζευγάρια $(\\mu,\\nu)$ που είναι λύσεις της εξίσωσης $(*)$."
      },
      {
        "number": 4,
        "statement": "Πάνω σε επίπεδο $\\Pi$ δίνεται ευθεία $\\varepsilon$ και πάνω στην $\\varepsilon$ δίνονται δύο σημεία $A_{1},A_{2}$ διαφορετικά μεταξύ τους. Θεωρούμε ακόμη δύο διαφορετικά μεταξύ τους σημεία $A_{3},A_{4}$ του επιπέδου $\\Pi$ που δεν ανήκουν στη ευθεία $\\varepsilon$.\nΝα εξετάσετε αν είναι δυνατόν να τοποθετηθούν τα σημεία $A_{3}$ και $A_{4}$ σε τέτοιες θέσεις ώστε να σχηματίζεται ο μεγαλύτερος δυνατός αριθμός ισοσκελών τριγώνων με κορυφές τρία από τα τέσσερα σημεία $A_{1},A_{2},A_{3},A_{4}$:\n(α) όταν τα σημεία $A_{3},A_{4}$ ανήκουν σε διαφορετικά ημιεπίπεδα ως προς την ευθεία $\\varepsilon$,\n(β) όταν τα σημεία $A_{3},A_{4}$ ανήκουν στο ίδιο ημιεπίπεδο ως προς την ευθεία $\\varepsilon$.\nΝα δώσετε όλες τις δυνατές περιπτώσεις και σε κάθε περίπτωση να εξηγήσετε πώς μπορούν να προσδιοριστούν γεωμετρικά τα σημεία $A_{3}$ και $A_{4}$."
      }
    ],
    "Λύκειο": [
      {
        "number": 1,
        "statement": "Οι θετικοί ακέραιοι $p,q$ είναι πρώτοι μεταξύ τους και ικανοποιούν την εξίσωση $$p+q^{2}=(n^{2}+1)p^{2}+q,$$ όπου η παράμετρος $n$ είναι θετικός ακέραιος. Να βρείτε όλα τα δυνατά ζεύγη $(p,q)$."
      },
      {
        "number": 2,
        "statement": "Να προσδιορίσετε όλα τα μη μηδενικά πολυώνυμα $P(x),Q(x)$ με πραγματικούς συντελεστές, του ελαχίστου δυνατού βαθμού, τέτοια ώστε $$P(x^{2})+Q(x)=P(x)+x^{5}Q(x)$$ για κάθε $x\\in\\mathbb{R}$."
      },
      {
        "number": 3,
        "statement": "Έστω οξυγώνιο τρίγωνο $AB\\Gamma$ με $AB<A\\Gamma<B\\Gamma$, εγγεγραμμένο σε κύκλο $c(O,R)$. Η διχοτόμος $A\\Delta$ τέμνει τον περιγεγραμμένο κύκλο $c(O,R)$ στο σημείο $K$. Ο κύκλος $c_{1}(O_{1},R_{1})$, που έχει το κέντρο πάνω στην $OA$ και περνά από τα σημεία $A,\\Delta$, τέμνει την $AB$ στο $E$ και την $A\\Gamma$ στο $Z$. Αν $M,N$ είναι τα μέσα των $Z\\Gamma$ και $BE$ αντίστοιχα, να αποδείξετε ότι οι ευθείες $ZE,\\Delta M,K\\Gamma$ περνούν από το ίδιο σημείο (έστω $T$), οι ευθείες $ZE,\\Delta N,KB$ περνούν από το ίδιο σημείο (έστω $\\Sigma$) και ότι η $OK$ είναι μεσοκάθετος του $T\\Sigma$."
      },
      {
        "number": 4,
        "statement": "Το ισοσκελές τραπέζιο του σχήματος αποτελείται από ίσα μεταξύ τους ισόπλευρα τρίγωνα με πλευρά μήκους $1$. Η πλευρά $A_{1}E$ έχει μήκος $3$ και η μεγάλη βάση του τραπεζίου $A_{1}A_{\\nu}$ έχει μήκος $\\nu-1$. Ξεκινάμε από το σημείο $A_{1}$ και κινούμαστε κατά μήκος των ευθυγράμμων τμημάτων που ορίζονται μόνο προς τα δεξιά και επάνω (λοξά αριστερά ή λοξά δεξιά).\nΝα υπολογίσετε, συναρτήσει του $\\nu$ ή ανεξάρτητα από αυτό, το πλήθος όλων των δυνατών διαδρομών που μπορούμε να ακολουθήσουμε με σκοπό να καταλήξουμε στα σημεία $B,\\Gamma,\\Delta,E$, όπου $\\nu$ ακέραιος μεγαλύτερος του $3$."
      }
    ]
  }
}
