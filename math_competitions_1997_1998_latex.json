{
  "year": "1997-1998",
  "προβλήματα": {
    "Θαλής": {
      "Β_Γυμνασίου": [
        {
          "id": 1,
          "αριθμός": 1,
          "statement": "Γράφουμε συνεχόμενα τους αριθμούς από το $1990$ έως το $1997$. Να εξετάσετε αν ο αριθμός που προκύπτει είναι πρώτος."
        },
        {
          "id": 2,
          "αριθμός": 2,
          "statement": "Μια ποδοσφαιρική ομάδα έχει $20$ ποδοσφαιριστές, από τους οποίους ο μικρότερος είναι $18$ χρονών και ο μεγαλύτερος $33$. Να εξετάσετε αν υπάρχουν δύο ποδοσφαιριστές με την ίδια ηλικία."
        },
        {
          "id": 3,
          "αριθμός": 3,
          "statement": "Θεωρούμε το τραπέζιο $ABCD$ ($AB \\parallel CD$), με $AB = 10$ cm και $CD = 25$ cm και $M$ τυχαίο σημείο της βάσης $AB$. Να βρεθεί η σχέση του εμβαδού του τριγώνου $CDM$ με το μέρος του τραπεζίου που περισσεύει."
        },
        {
          "id": 4,
          "αριθμός": 4,
          "statement": "Στο σχολείο διοργανώνεται ένας διαγωνισμός χορού, στον οποίο θα συμμετέχουν μόνο ζευγάρια (αγόρι - κορίτσι). Δηλώνουν συμμετοχή ζευγάρια που σχηματίστηκαν από τα $\\frac{8}{13}$ του συνολικού αριθμού των αγοριών και τα $\\frac{2}{3}$ του συνολικού αριθμού των κοριτσιών. Να προσδιορίσετε το ποσοστό των μαθητών που λαμβάνουν μέρος στον χορό."
        }
      ],
      "Γ_Γυμνασίου": [
        {
          "id": 5,
          "αριθμός": 1,
          "statement": "Για τους μη μηδενικούς αριθμούς $a$, $b$, $x$, $y$ ισχύει $ax = by$. Να υπολογιστεί η τιμή της παράστασης:\n\n$$A = \\frac{x^2}{x^2+y^2} + \\frac{a^2}{a^2+b^2}$$"
        },
        {
          "id": 6,
          "αριθμός": 2,
          "statement": "Έστω $ABCDEFGH$ κύβος με ακμή $a$. Να υπολογίσετε τον όγκο της πυραμίδας $CAZF$."
        },
        {
          "id": 7,
          "αριθμός": 3,
          "statement": "Έστω τρίγωνο $ABC$ με μήκη πλευρών $a = 26^{400}$, $b = 82^{300}$ και $c$ μικρότερο από το μεγαλύτερο των $a$, $b$. Να προσδιοριστεί το $c$ ώστε το τρίγωνο $ABC$ να είναι ορθογώνιο."
        },
        {
          "id": 8,
          "αριθμός": 4,
          "statement": "Στο τέλος του Β΄ Παγκοσμίου πολέμου σε ένα στρατόπεδο βρίσκονται $1997$ αιχμάλωτοι: $998$ Ιταλοί και $999$ Γερμανοί. Ο διοικητής του στρατοπέδου αποφασίζει να απελευθερώσει σταδιακά τους κρατούμενους, εκτός από έναν τον οποίο θα κρατήσει για λίγο καιρό ακόμα στο στρατόπεδο. Επιλέγονται τυχαία τρεις κρατούμενοι και φεύγουν οι δύο. Αν και οι τρεις είναι της ίδιας εθνικότητας, ο ένας από αυτούς επιστρέφει, ενώ αν είναι διαφορετικής εθνικότητας, επιστρέφει αυτός που έχει διαφορετική εθνικότητα από τους άλλους δύο. Ποιας εθνικότητας θα είναι ο «άτυχος» κρατούμενος;"
        }
      ],
      "Α_Λυκείου": [
        {
          "id": 9,
          "αριθμός": 1,
          "statement": "Αν $\\frac{x}{a} = \\frac{y}{b} = \\frac{z}{c}$, $a + b + c = 1$ και $a^2 + b^2 + c^2 = 1$ με $a, b, c \\neq 0$, να αποδείξετε ότι:\n\n$$xy + yz + zx = 0$$"
        },
        {
          "id": 10,
          "αριθμός": 2,
          "statement": "Αν οι φυσικοί αριθμοί $a$, $a+d$, $a+2d$ είναι πρώτοι, μεγαλύτεροι του $3$, να αποδείξετε ότι το $6$ διαιρεί το $d$."
        },
        {
          "id": 11,
          "αριθμός": 3,
          "statement": "Στην πλευρά $BC$ ισοσκελούς τριγώνου $ABC$ ($AB = BC$), θεωρούμε σημεία $M$, $N$ τέτοια ώστε $NM = AM$ και $\\angle MAC = \\angle BAN$. Να υπολογίσετε την γωνία $\\angle CAN$."
        },
        {
          "id": 12,
          "αριθμός": 4,
          "statement": "Ο καθηγητής έγραψε το τριώνυμο $x^2 + 10x + 20$ στον πίνακα. Στη συνέχεια κάποιοι μαθητές είτε πρόσθεταν $1$, είτε αφαιρούσαν $1$ (όχι και τα δύο ταυτόχρονα), από τον συντελεστή του $x$ ή από τον σταθερό όρο και μετά από λίγο εμφανίσθηκε το τριώνυμο $x^2 + 20x + 10$. Να αποδείξετε ότι κάποιο από τα τριώνυμα που εμφανίσθηκαν διαδοχικά στον πίνακα είχε ακέραιες ρίζες."
        }
      ],
      "Β_Λυκείου": [
        {
          "id": 13,
          "αριθμός": 1,
          "statement": "Έστω $a$, $b$, $c$ πραγματικοί αριθμοί τέτοιοι ώστε $a > 0$, $b > a + c$. Να αποδείξετε ότι η εξίσωση $ax^2 + bx + c = 0$ έχει άνισες ρίζες."
        },
        {
          "id": 14,
          "αριθμός": 2,
          "statement": "Δίνεται τρίγωνο $ABC$ εγγεγραμμένο σε κύκλο με κέντρο $O$. Η $AO$ τέμνει τη $BC$ στο $D$. Από το $D$ φέρουμε κάθετες $DE$, $DZ$ στις $AB$, $AC$ αντιστοίχως. Η $DZ$ τέμνει την $AB$ στο $H$. Να αποδειχθεί ότι:\n\n$$\\frac{AE}{HB} = \\frac{AZ \\cdot DZ}{ZC \\cdot HD}$$"
        },
        {
          "id": 15,
          "αριθμός": 3,
          "statement": "Έστω $a$, $b$, $c$ ακέραιοι αριθμοί τέτοιοι ώστε $(a-b)(b-c)(c-a) = a + b + c$. Να αποδείξετε ότι ο αριθμός $a + b + c$ διαιρείται με το $27$."
        },
        {
          "id": 16,
          "αριθμός": 4,
          "statement": "Αν οι λύσεις της εξίσωσης $p(p-2) = a$ παριστάνουν τις ακτίνες $p_1$, $p_2$ δύο κύκλων, των οποίων τα κέντρα τους απέχουν απόσταση $OO' > 2$ και $AA'$ είναι μια κοινή εξωτερική εφαπτομένη, ενώ $CC'$ είναι μια κοινή εσωτερική εφαπτομένη των κύκλων, να υπολογίσετε το $a$ συναρτήσει των εφαπτομένων."
        }
      ],
      "Γ_Λυκείου": [
        {
          "id": 17,
          "αριθμός": 1,
          "statement": "Έστω $a$, $b$, $c$ πραγματικοί αριθμοί τέτοιοι ώστε $a^2 + b^2 + ab + bc + ca < 0$. Αν οι αριθμοί $|a|$, $|b|$, $|c|$ αποτελούν μέτρα πλευρών τριγώνου, να εξετάσετε τι είδους τρίγωνο είναι αυτό."
        },
        {
          "id": 18,
          "αριθμός": 2,
          "statement": "Ας θεωρήσουμε ένα παραλληλόγραμμο $ABCD$ και $E$, $Z$ τα μέσα των $AB$, $AD$ αντίστοιχα. Έστω $K$ το σημείο τομής των $CE$, $BZ$ και $M$ σημείο του $KC$ τέτοιο ώστε $BM \\parallel DK$. Να αποδείξετε ότι το εμβαδόν του τριγώνου $KDZ$ ισούται με το εμβαδόν του τραπεζίου $KBMD$."
        },
        {
          "id": 19,
          "αριθμός": 3,
          "statement": "Αν ο $p$ είναι πρώτος, να εξετάσετε αν ο αριθμός\n\n$$N = p^{1997} + 1997^p + 1998^{1997+p}$$\n\nείναι πρώτος."
        },
        {
          "id": 20,
          "αριθμός": 4,
          "statement": "Σε τετραγωνισμένο χαρτί $50 \\times 50$ τοποθετούμε τους αριθμούς $1, 2, \\ldots, 2500$. Να εξετάσετε αν είναι δυνατόν να τοποθετήσουμε τους αριθμούς αυτούς έτσι ώστε το άθροισμα των στοιχείων κάθε γραμμής και κάθε στήλης να είναι:\n\nα) περιττός αριθμός,\n\nβ) αριθμός που δε διαιρείται με το $5$."
        }
      ]
    },
    "Ευκλείδης": {
      "Β_Γυμνασίου": [
        {
          "id": 21,
          "αριθμός": 1,
          "statement": "Να βρεθούν οι φυσικοί αριθμοί $\\alpha$, $\\beta$ όταν:\n\n$$\\alpha^2(\\beta + 2) = 4375$$"
        },
        {
          "id": 22,
          "αριθμός": 2,
          "statement": "Έστω $\\alpha$, $\\beta$, $\\gamma$ φυσικοί αριθμοί με:\n\n$$\\alpha + \\beta + \\gamma = 20$$\n$$3\\alpha + 2\\beta + 3\\gamma = 57$$\n\nΝα βρεθεί η τιμή της παράστασης:\n\n$$A = (2\\alpha + \\beta + 2\\gamma)(4\\alpha + 3\\beta + 4\\gamma)$$"
        },
        {
          "id": 23,
          "αριθμός": 3,
          "statement": "Το σημείο $M_1$ είναι το μέσον του $AB$, το $M_2$ το μέσον του $AM_1$, το $M_3$ το μέσον του $AM_2$ κτλ. και το $M_{10}$ είναι το μέσον του $AM_9$. Αν $AB = 2^{11} \\cdot 3$, να βρεθεί το $AM_{10}$."
        },
        {
          "id": 24,
          "αριθμός": 4,
          "statement": "Έστω ορθογώνιο $AB\\Gamma\\Delta$ με $AB = 2 \\cdot A\\Delta$ και ισόπλευρο τρίγωνο $ABM$ (το $M$ βρίσκεται προς το μέρος της $\\Gamma\\Delta$). Αν $E$ είναι το μέσον της $BM$, να υπολογιστεί η γωνία $\\angle BE\\Gamma$."
        }
      ],
      "Γ_Γυμνασίου": [
        {
          "id": 25,
          "αριθμός": 1,
          "statement": "Έστω\n\n$$\\alpha = (8^7 - 9 \\cdot 8^6 + 9 \\cdot 8^5 - 9 \\cdot 8^4 + 9 \\cdot 8^3 - 9 \\cdot 8^2 + 9 \\cdot 8 - 1)^{1000}$$\n\nκαι\n\n$$\\beta = 1024^{200} \\cdot 625^{1000}$$\n\nΝα συγκριθούν οι αριθμοί $\\alpha^2$ και $\\beta$."
        },
        {
          "id": 26,
          "αριθμός": 2,
          "statement": "Να αποδειχτεί ότι ο αριθμός\n\n$$A = 1^1 + 2^2 + 3^3 + \\ldots + 10^{10}$$\n\nδεν είναι τέλειο τετράγωνο."
        },
        {
          "id": 27,
          "αριθμός": 3,
          "statement": "Έστω τρίγωνο $AB\\Gamma$, $\\Delta$ σημείο της $B\\Gamma$ και $I$ το μέσον της $A\\Delta$. Η $BI$ τέμνει την $A\\Gamma$ στο $E$ και η $\\Gamma I$ την $AB$ στο $Z$. Από το $\\Delta$ φέρνουμε $\\Delta H \\parallel A\\Gamma$ ($H$ σημείο της $BI$) και $\\Delta\\Theta \\parallel AB$ ($\\Theta$ σημείο της $\\Gamma I$). Να δειχθεί ότι το $EZH\\Theta$ είναι παραλληλόγραμμο."
        },
        {
          "id": 28,
          "αριθμός": 4,
          "statement": "Να χωρίσετε ένα τετράγωνο με πλευρά $4$ σε ορθογώνια παραλληλόγραμμα τα οποία να έχουν άθροισμα περιμέτρων $25$."
        }
      ],
      "Α_Λυκείου": [
        {
          "id": 29,
          "αριθμός": 1,
          "statement": "Έστω $\\alpha, \\beta, \\gamma \\in \\mathbb{Q}^{+*}$ με\n\n$$\\frac{1}{\\alpha} + \\frac{1}{\\beta} + \\frac{1}{\\gamma} = \\alpha\\beta\\gamma$$\n\nΝα δειχτεί ότι ο αριθμός\n\n$$A = (\\alpha^2\\beta^2 + 1)(\\beta^2\\gamma^2 + 1)(\\gamma^2\\alpha^2 + 1)$$\n\nείναι τέλειο τετράγωνο ρητού αριθμού."
        },
        {
          "id": 30,
          "αριθμός": 2,
          "statement": "Έστω κύκλος $(O, 2)$ και τετράγωνο $OAB\\Gamma$. Το τετράγωνο και ο κύκλος έχουν κοινό μέρος εμβαδού ίσο με τα $\\frac{3}{5}$ του εμβαδού του τετραγώνου. Να υπολογιστεί η πλευρά του τετραγώνου."
        },
        {
          "id": 31,
          "αριθμός": 3,
          "statement": "Να εξεταστεί αν υπάρχουν $4$ διαφορετικοί φυσικοί αριθμοί ώστε το άθροισμα δύο οποιωνδήποτε από αυτούς να είναι δύναμη του $5$."
        },
        {
          "id": 32,
          "αριθμός": 4,
          "statement": "Έστω ισόπλευρο τρίγωνο $AB\\Gamma$ και $\\Delta$, $E$ σημεία των $AB$, $A\\Gamma$. Να δειχτεί ότι τα τμήματα $\\Delta E$, $BE$, $\\Gamma\\Delta$ αποτελούν πλευρές τριγώνου."
        }
      ],
      "Β_Λυκείου": [
        {
          "id": 33,
          "αριθμός": 1,
          "statement": "Έστω η συνάρτηση $f: \\mathbb{N}^* \\to \\mathbb{R}$ με $f(1) = 1999$ και ισχύει\n\n$$f(1) + f(2) + \\ldots + f(\\nu) = \\nu^2 f(\\nu)$$\n\nγια κάθε $\\nu \\in \\mathbb{N}^*$. Να υπολογιστεί ο $f(1999)$."
        },
        {
          "id": 34,
          "αριθμός": 2,
          "statement": "Να βρεθούν όλοι οι ακέραιοι $\\nu$, για τους οποίους η εξίσωση\n\n$$\\frac{1}{x} + \\frac{1}{y} = \\frac{\\nu}{x + y}$$\n\nόπου $xy(x + y) \\neq 0$, έχει ακέραιες λύσεις."
        },
        {
          "id": 35,
          "αριθμός": 3,
          "statement": "Για $\\alpha_1, \\alpha_2, \\ldots, \\alpha_\\nu \\in \\mathbb{R}$ ονομάζουμε άθροισμα Cesaro τον αριθμό\n\n$$C_\\nu = \\frac{s_1 + s_2 + \\ldots + s_\\nu}{\\nu}$$\n\nόπου $s_\\kappa = \\alpha_1 + \\alpha_2 + \\ldots + \\alpha_\\kappa$.\n\nΤο άθροισμα Cesaro των αριθμών $\\alpha_1, \\alpha_2, \\ldots, \\alpha_{99}$ είναι $1000$. Να υπολογιστεί το άθροισμα Cesaro των αριθμών $1, \\alpha_1, \\alpha_2, \\ldots, \\alpha_{99}$."
        },
        {
          "id": 36,
          "αριθμός": 4,
          "statement": "Έστω τρίγωνο $AB\\Gamma$ και $\\Theta$ το βαρύκεντρο. Από το $\\Theta$ παίρνουμε ευθεία που τέμνει τις $AB$, $A\\Gamma$ στα $K$, $\\Lambda$ αντίστοιχα. Να δειχτεί ότι:\n\n$$\\left(\\frac{BK}{AK}\\right)^4 + \\left(\\frac{\\Gamma\\Lambda}{A\\Lambda}\\right)^4 \\geq \\frac{1}{8}$$"
        }
      ],
      "Γ_Λυκείου": [
        {
          "id": 37,
          "αριθμός": 1,
          "statement": "Έστω\n\n$$\\alpha_\\nu = \\frac{1}{1 \\cdot 3} + \\frac{1}{2 \\cdot 4} + \\ldots + \\frac{1}{\\nu \\cdot (\\nu+2)}$$\n\nΝα δειχτεί ότι:\n\n$$\\alpha_{1999} < \\frac{1}{4} \\cdot 2{,}999$$"
        },
        {
          "id": 38,
          "αριθμός": 2,
          "statement": "α) Να δειχτεί ότι δεν υπάρχουν φυσικοί αριθμοί $\\alpha$, $\\beta$, $\\gamma$, $\\delta$ του διαστήματος $[\\nu^2, (\\nu+1)^2]$ που να αποτελούν γεωμετρική πρόοδο.\n\nβ) Να προσδιορίσετε όλους τους φυσικούς αριθμούς $\\alpha$, $\\beta$, $\\gamma$, $\\delta$ του διαστήματος $[\\nu^3, (\\nu+1)^3]$ που αποτελούν γεωμετρική πρόοδο."
        },
        {
          "id": 39,
          "αριθμός": 3,
          "statement": "Θεωρούμε την παράσταση\n\n$$K = \\alpha_1\\beta_1 + \\alpha_2\\beta_2 + \\ldots + \\alpha_\\nu\\beta_\\nu$$\n\nόπου $\\nu \\in \\mathbb{N}^*$ και οι αριθμοί $\\alpha_1, \\alpha_2, \\ldots, \\alpha_\\nu, \\beta_1, \\beta_2, \\ldots, \\beta_\\nu$ μπορούν να πάρουν τις τιμές $0$ ή $1$.\n\nΈστω $A(\\nu)$ το πλήθος των $2\\nu$-άδων $(\\alpha_1, \\alpha_2, \\ldots, \\alpha_\\nu, \\beta_1, \\beta_2, \\ldots, \\beta_\\nu)$ για τις οποίες ο αριθμός $K$ είναι άρτιος και $\\Pi(\\nu)$ το πλήθος των $2\\nu$-άδων αυτών, για τις οποίες ο αριθμός $K$ είναι περιττός.\n\nΝα δειχτεί ότι:\n\n$$\\frac{A(\\nu)}{\\Pi(\\nu)} = \\frac{2^\\nu + 1}{2^\\nu - 1}$$"
        },
        {
          "id": 40,
          "αριθμός": 4,
          "statement": "Έστω κυρτό τετράπλευρο $AB\\Gamma\\Delta$ και $\\mu = \\max\\{AB, B\\Gamma, \\Gamma\\Delta, \\Delta A\\}$. Να δειχτεί ότι:\n\n$$4\\mu^2 \\geq A\\Gamma^2 + B\\Delta^2$$"
        }
      ]
    },
    "Αρχιμήδης": {
      "μικροί": [
        {
          "id": 41,
          "αριθμός": 1,
          "statement": "Να αποδειχθεί ότι εάν $\\alpha$ και $\\beta$ είναι θετικοί πραγματικοί αριθμοί για τους οποίους ισχύει\n\n$$\\alpha^{2000} + \\beta^{2000} = \\alpha^{1998} + \\beta^{1998}$$\n\nτότε ισχύει:\n\n$$\\alpha^2 + \\beta^2 \\leq 2$$"
        },
        {
          "id": 42,
          "αριθμός": 2,
          "statement": "Έστω $\\nu$ σταθερός θετικός ακέραιος αριθμός και έστω $x$, $y$ θετικοί ακέραιοι τέτοιοι ώστε:\n\n$$xy = \\nu x + \\nu y$$\n\nΝα βρεθεί η ελάχιστη και η μέγιστη τιμή του $x$ συναρτήσει του $\\nu$."
        },
        {
          "id": 43,
          "αριθμός": 3,
          "statement": "Έστω $AB\\Gamma$ ισόπλευρο τρίγωνο και σημεία $\\Delta$ επί της πλευράς $AB$, $E$ επί της $A\\Gamma$, $\\Delta_1$ επί της $B\\Gamma$ ώστε $AB = \\Delta B + B\\Delta_1$ και $A\\Gamma = \\Gamma E + \\Gamma E_1$. Να προσδιοριστεί η μικρότερη γωνία που σχηματίζουν οι ευθείες $\\Delta E_1$ και $E\\Delta_1$."
        },
        {
          "id": 44,
          "αριθμός": 4,
          "statement": "Ως εναλλακτικό άθροισμα ενός συνόλου $A = \\{\\alpha_1, \\alpha_2, \\ldots, \\alpha_k\\}$ πραγματικών αριθμών με $\\alpha_1 < \\alpha_2 < \\ldots < \\alpha_k$, ορίζουμε τον αριθμό\n\n$$\\Sigma_A = \\alpha_k - \\alpha_{k-1} + \\alpha_{k-2} - \\ldots + (-1)^{k-1}\\alpha_1$$\n\nΘεωρούμε τα εναλλακτικά αθροίσματα όλων των υποσυνόλων του συνόλου $A = \\{1, 2, 3, 4, 5, 6, 7, 8, 9, 10\\}$ τα οποία και αθροίζουμε. Ποιο είναι το τελευταίο ψηφίο του τελικού αθροίσματος;"
        }
      ],
      "μεγάλοι": [
        {
          "id": 45,
          "αριθμός": 1,
          "statement": "Έστω $f(x) = ax^2 + bx + c$, $a \\geq 0$, $b \\geq 0$, $c \\geq 0$, $a + b + c > 0$. Να αποδειχθεί ότι:\n\n$$[f(xy)]^2 \\leq f(x^2)f(y^2)$$"
        },
        {
          "id": 46,
          "αριθμός": 2,
          "statement": "Να βρεθεί ορθογώνιο τρίγωνο με ακέραιες πλευρές τέτοιο ώστε:\n\n$$\\text{εμβαδόν} + \\text{μήκος μιας ορθής πλευράς} = 75$$"
        },
        {
          "id": 47,
          "αριθμός": 3,
          "statement": "Σε οξυγώνιο τρίγωνο $AB\\Gamma$, $\\Delta$, $E$, $Z$ είναι τα ίχνη των υψών, $H$ το ορθόκεντρο, $\\Theta$ το σημείο τομής της $EZ$ με τη $B\\Gamma$, $K$, $\\Lambda$ τα σημεία τομής των $AB$, $A\\Gamma$ με την παράλληλη από το $\\Delta$ στην $EZ$, $P$, $\\Pi$ τα μέσα των $AH$, $ZE$. Να δειχτεί ότι οι ευθείες $P\\Pi$, $B\\Gamma$ και ο περιγεγραμμένος κύκλος του τριγώνου $\\Theta K\\Lambda$ συντρέχουν."
        },
        {
          "id": 48,
          "αριθμός": 4,
          "statement": "Σε κύκλο $C$ θεωρούμε $\\nu \\geq 3$ διαφορετικά σημεία. Αν ενωθούν ανά δύο, χωρίζουν τον δίσκο σε περιοχές. Να προσδιοριστεί ο μέγιστος αριθμός περιοχών που ορίζονται με τον τρόπο αυτό."
        }
      ]
    }
  }
}
