{
  "year": "2013-2014",
  "προβλήματα": {
    "Θαλής": {
      "Β_Γυμνασίου": [
        {
          "id": 1,
          "αριθμός": 1,
          "statement": "Να υπολογίσετε την τιμή της παράστασης \\[ A = 32 - 12 : 4 + 53 + 3 \\cdot 4 + \\frac{16}{9} \\cdot \\frac{1}{8} - \\frac{74}{9}. \\]"
        },
        {
          "id": 2,
          "αριθμός": 2,
          "statement": "Ένας οικογενειάρχης πήρε από την τράπεζα ένα ποσό χρημάτων. Από αυτά ξόδεψε το 20% για την αγορά ενός φορητού ηλεκτρονικού υπολογιστή. Στη συνέχεια, από τα χρήματα που του έμειναν ξόδεψε το 15% για αγορά τροφίμων της οικογένειας. Αν του έμειναν τελικά 1360 ευρώ, να βρείτε:  \n(α) Πόσα χρήματα πήρε από την τράπεζα ο οικογενειάρχης.  \n(β) Πόσα χρήματα στοίχισαν τα τρόφιμα.  \n(γ) Ποιο ποσοστό των χρημάτων που πήρε από την τράπεζα ξόδεψε συνολικά."
        },
        {
          "id": 3,
          "αριθμός": 3,
          "statement": "Δίνεται τρίγωνο \\(AB\\Gamma\\) στο οποίο η γωνιά \\(\\widehat{B}\\) είναι διπλάσια της γωνίας \\(\\widehat{\\Gamma}\\). Η μεσοκάθετη της πλευράς \\(B\\Gamma\\) τέμνει την πλευρά \\(A\\Gamma\\) στο σημείο \\(E\\) και η ευθεία \\(BE\\) τέμνει την ευθεία \\(\\varepsilon\\), που περνάει από το σημείο \\(A\\) και είναι παράλληλη προς την πλευρά \\(B\\Gamma\\), στο σημείο \\(Z\\). Να αποδείξετε ότι:  \n(α) \\(AZ = AB\\),  \n(β) \\(\\widehat{BAE} = \\widehat{B}\\)."
        },
        {
          "id": 4,
          "αριθμός": 4,
          "statement": "Ο λόγος δυο φυσικών αριθμών είναι \\(\\dfrac{7}{5}\\). Διαιρώντας τον μεγαλύτερο αριθμό με το 18, το πηλίκο της διαίρεσης είναι ίσο με 8, ενώ διαιρώντας τον μικρότερο αριθμό με το 12 το πηλίκο της διαίρεσης είναι ίσο με 9. Αν γνωρίζετε ότι το υπόλοιπο της διαίρεσης του μεγαλύτερου αριθμού με το 18 είναι πενταπλάσιο του υπόλοιπου της διαίρεσης του μικρότερου αριθμού με το 12, να βρείτε τους δυο αριθμούς."
        }
      ],
      "Γ_Γυμνασίου": [
        {
          "id": 5,
          "αριθμός": 1,
          "statement": "Αν ο πραγματικός αριθμός \\(\\alpha\\) είναι η μικρότερη δεκαδική προσέγγιση δέκατου του άρρητου αριθμού \\(\\sqrt{5}\\), να βρείτε την αριθμητική τιμή της παράστασης \\[ A = 3 \\cdot \\left(3\\alpha - 4{,}6\\right) - 2 \\cdot \\left(\\alpha - 0{,}2\\right). \\]"
        },
        {
          "id": 6,
          "αριθμός": 2,
          "statement": "Αν ο θετικός ακέραιος \\(\\beta\\) ικανοποιεί τις ανισώσεις \\(-4 < 1 - 2\\beta < 5\\), να λύσετε ως προς άγνωστο \\(x\\) την ανίσωση \\[ 2\\left(x + 1\\right) - \\frac{3}{2}\\left(x + 1\\right) < \\frac{x}{\\beta}. \\]"
        },
        {
          "id": 7,
          "αριθμός": 3,
          "statement": "Στο ορθοκανονικό σύστημα αναφοράς \\(xOy\\) μια ευθεία \\((\\varepsilon)\\) σχηματίζει με τον άξονα \\(x'x\\) γωνία \\(45^\\circ\\) και επίσης διέρχεται από το σημείο \\(M(2, -6)\\). Το σημείο \\(A\\) ανήκει στον άξονα \\(x'x\\) και στην ευθεία \\((\\varepsilon)\\), ενώ το σημείο \\(B\\) ανήκει στον άξονα \\(y'y\\) και στην ευθεία \\((\\varepsilon)\\).  \n(α) Βρείτε την εξίσωση της ευθείας \\((\\varepsilon)\\).  \n(β) Βρείτε τις συντεταγμένες των σημείων \\(A\\), \\(B\\) και το εμβαδόν του τριγώνου \\(OAB\\).  \n(γ) Βρείτε το εμβαδόν του τριγώνου \\(OAM\\)."
        },
        {
          "id": 8,
          "αριθμός": 4,
          "statement": "Σε κύκλο \\(c(O,R)\\) (κέντρου \\(O\\) και ακτίνας \\(R\\)) δίνονται σημεία \\(A\\), \\(\\Gamma\\) και \\(B\\) τέτοια ώστε \\(\\widehat{AOB} = 10^\\circ\\) και \\(\\widehat{O\\Gamma B} = 30^\\circ\\). Τα σημεία \\(A\\) και \\(\\Gamma\\) βρίσκονται στο ίδιο ημιεπίπεδο ως προς την ευθεία \\(OB\\). Από το σημείο \\(O\\) φέρουμε ευθεία κάθετη προς τη χορδή \\(\\Gamma B\\) που την τέμνει στο σημείο \\(\\Delta\\), ενώ τέμνει τον κύκλο \\(c(O,R)\\) στο σημείο \\(E\\).  \n(α) Βρείτε το μέτρο της γωνίας \\(\\widehat{AB\\Gamma}\\) και το μέτρο του τόξου \\(A\\Gamma\\) σε μοίρες.  \n(β) Να αποδείξετε ότι το τετράπλευρο \\(OBE\\Gamma\\) είναι ρόμβος και να υπολογίσετε το εμβαδό του."
        }
      ],
      "Α_Λυκείου": [
        {
          "id": 9,
          "αριθμός": 1,
          "statement": "Αν τα συστήματα \\[ (\\Sigma_1) \\begin{cases} \\lambda x + y = 4 \\\\ 3x - 4y = -1 \\end{cases} \\] και \\[ (\\Sigma_2) \\begin{cases} \\alpha x + \\beta y = 4 \\\\ 2\\alpha x + 3\\beta y = -8 \\end{cases} \\] έχουν την ίδια λύση \\((x, y)\\), να βρείτε την τιμή των παραμέτρων \\(\\lambda\\) και \\(\\beta\\)."
        },
        {
          "id": 10,
          "αριθμός": 2,
          "statement": "Για τους θετικούς πραγματικούς αριθμούς \\(x\\), \\(y\\) και \\(z\\) ισχύει ότι \\(z = 2(x + y)\\) και \\(z = 3(x - y)\\).  \n(α) Να αποδείξετε ότι \\(y = x\\).  \n(β) Να βρείτε την τριάδα \\((x, y, z)\\) για την οποία \\(x^2 + y^2 + z^2 = 680\\)."
        },
        {
          "id": 11,
          "αριθμός": 3,
          "statement": "Να βρεθούν οι ακέραιοι \\(x\\) για τους οποίους οι αριθμοί \\(A = 8x + 1\\) και \\(B = 2x - 3\\) είναι και οι δύο τέλεια τετράγωνα ακεραίων."
        },
        {
          "id": 12,
          "αριθμός": 4,
          "statement": "Δίνεται ισοσκελές τρίγωνο \\(AB\\Gamma\\) με \\(AB = A\\Gamma\\) και \\(\\widehat{A} = 20^\\circ\\). Θεωρούμε σημείο \\(\\Delta\\) πάνω στην πλευρά \\(A\\Gamma\\) τέτοιο ώστε \\(B\\Delta = B\\Gamma\\). Από το σημείο \\(A\\) φέρουμε ευθύγραμμο τμήμα \\(AE\\) τέτοιο ώστε \\(BE = B\\Delta\\), \\(\\widehat{ABE} = 10^\\circ\\) και με τα σημεία \\(E\\) και \\(\\Delta\\) να βρίσκονται στο ίδιο ημιεπίπεδο ως προς την ευθεία \\(AB\\). Στη συνέχεια κατασκευάζουμε το παραλληλόγραμμο \\(BAEZ\\). Να βρείτε το μέτρο της γωνίας \\(\\widehat{B\\Delta Z}\\)."
        }
      ],
      "Β_Λυκείου": [
        {
          "id": 13,
          "αριθμός": 1,
          "statement": "Για κάθε θετικό πραγματικό αριθμό \\(x\\) να αποδείξετε ότι \\[ \\frac{9x^2 + 3x + 1}{x} - \\frac{27x}{9x^2 + 3x + 1} \\ge 6. \\] Για ποιες τιμές του \\(x\\) ισχύει η ισότητα;"
        },
        {
          "id": 14,
          "αριθμός": 2,
          "statement": "Να υπολογιστούν οι ακέραιοι συντελεστές \\(\\alpha\\), \\(\\beta\\), \\(\\gamma\\) της εξίσωσης \\(\\alpha x^2 + \\beta x + \\gamma = 0\\) με \\(\\alpha \\ne 0\\), αν αυτή έχει ρίζες \\(x_1 = 1\\) και \\(x_2 = \\beta\\)."
        },
        {
          "id": 15,
          "αριθμός": 3,
          "statement": "Να βρείτε όλες τις τιμές του πραγματικού αριθμού \\(x\\) για τις οποίες η αριθμητική τιμή του κλάσματος \\[ \\frac{2x^2 + x - 4}{x^2 - x + 2} \\] είναι θετικός ακέραιος."
        },
        {
          "id": 16,
          "αριθμός": 4,
          "statement": "Δίνεται οξυγώνιο τρίγωνο \\(AB\\Gamma\\) (με \\(AB < A\\Gamma < B\\Gamma\\)) εγγεγραμμένο σε κύκλο \\(C(O,R)\\) (με κέντρο \\(O\\) και ακτίνα \\(R\\)). Ο κύκλος \\(C_B(B, AB)\\) (με κέντρο \\(B\\) και ακτίνα \\(AB\\)), τέμνει την \\(A\\Gamma\\) στο σημείο \\(K\\) και τον κύκλο \\(C(O,R)\\) στο σημείο \\(\\Lambda\\). Ο κύκλος \\(C_\\Gamma(\\Gamma, A\\Gamma)\\) (με κέντρο \\(\\Gamma\\) και ακτίνα \\(A\\Gamma\\)), τέμνει την \\(AB\\) στο σημείο \\(M\\) και τον κύκλο \\(C(O,R)\\) στο σημείο \\(N\\). Να αποδείξετε ότι το τετράπλευρο που ορίζουν τα σημεία \\(K\\), \\(\\Lambda\\), \\(M\\), \\(N\\) είναι ισοσκελές τραπέζιο."
        }
      ],
      "Γ_Λυκείου": [
        {
          "id": 17,
          "αριθμός": 1,
          "statement": "Να λύσετε στους πραγματικούς αριθμούς την εξίσωση \\[ 2x^2 - 5x - 2x\\sqrt{x^2 - 5x} = 1. \\]"
        },
        {
          "id": 18,
          "αριθμός": 2,
          "statement": "Αν \\(\\alpha\\), \\(\\beta\\) ακέραιοι και ο αριθμός \\(A = \\alpha^2 + 2\\beta\\) είναι τέλειο τετράγωνο ακεραίου, να αποδείξετε ότι ο αριθμός \\(B = \\alpha^2 + \\beta\\) ισούται με το άθροισμα δύο τέλειων τετραγώνων ακεραίων αριθμών."
        },
        {
          "id": 19,
          "αριθμός": 3,
          "statement": "Βρείτε για ποιες τιμές της πραγματικής παραμέτρου \\(a\\) η εξίσωση \\[ 4x^4 + (8 + 4a)x^3 + (a^2 + 8a + 4)x^2 + (a^3 + 8)x + a^2 = 0 \\] έχει όλες τις ρίζες της πραγματικούς αριθμούς."
        },
        {
          "id": 20,
          "αριθμός": 4,
          "statement": "Δίνεται οξυγώνιο τρίγωνο \\(AB\\Gamma\\) (με \\(AB < A\\Gamma < B\\Gamma\\)) εγγεγραμμένο σε κύκλο \\(C(O,R)\\) (με κέντρο \\(O\\) και ακτίνα \\(R\\)) και ευθεία \\((\\varepsilon)\\) που περνάει από την κορυφή \\(A\\) και είναι παράλληλη στη πλευρά \\(B\\Gamma\\). Ο κύκλος \\(C_B(B, AB)\\) (με κέντρο \\(B\\) και ακτίνα \\(AB\\)), τέμνει την \\((\\varepsilon)\\) στο σημείο \\(K\\) και τον κύκλο \\(C(O,R)\\) στο σημείο \\(\\Lambda\\). Ο κύκλος \\(C_\\Gamma(\\Gamma, A\\Gamma)\\) (με κέντρο \\(\\Gamma\\) και ακτίνα \\(A\\Gamma\\)), τέμνει την \\((\\varepsilon)\\) στο σημείο \\(M\\) και τον κύκλο \\(C(O,R)\\) στο σημείο \\(N\\). Οι κύκλοι \\(C_B(B, AB)\\), \\(C_\\Gamma(\\Gamma, A\\Gamma)\\) τέμνονται στο σημείο \\(T\\) και η \\((\\varepsilon)\\) τέμνει τον \\(C(O,R)\\) στο σημείο \\(\\Sigma\\).  \n(α) Να αποδείξετε ότι τα σημεία \\(\\Gamma\\), \\(\\Lambda\\), \\(N\\), \\(T\\) είναι συνευθειακά.  \n(β) Να αποδείξετε ότι οι ευθείες \\(T\\Sigma\\), \\(KB\\), \\(M\\Gamma\\) περνάνε από το ίδιο σημείο."
        }
      ]
    },

    "Ευκλείδης": {
      "Β_Γυμνασίου": [
        {
          "id": 21,
          "αριθμός": 1,
          "statement": "Να συγκρίνετε τους αριθμούς \\[ A = \\frac{2^2}{31}\\left(3^3 + 1000^0 + \\frac{2}{9} : \\frac{1}{3} - \\frac{2}{3}\\right) \\] και \\[ B = \\left(1 - \\frac{40}{41}\\right) : \\left(\\frac{80}{3^4} - \\frac{79}{9^2}\\right) + \\frac{67}{41}. \\]"
        },
        {
          "id": 22,
          "αριθμός": 2,
          "statement": "Ένας φορητός υπολογιστής έχει τιμή πώλησης 720 ευρώ σε μετρητά. Όταν ο πελάτης τον πληρώσει σε 12 ισόποσες μηνιαίες δόσεις, τότε επιβαρύνεται συνολικά με τόκους 5% πάνω στην τιμή πώλησης. Όταν ο πελάτης τον πληρώσει σε 24 ισόποσες μηνιαίες δόσεις τότε επιβαρύνεται συνολικά με τόκους 14% πάνω στην τιμή πώλησης. Να βρείτε σε καθεμία από τις δύο περιπτώσεις πόση θα είναι η μηνιαία δόση."
        },
        {
          "id": 23,
          "αριθμός": 3,
          "statement": "Δίνεται ισοσκελές τρίγωνο \\(AB\\Gamma\\) με \\(AB = A\\Gamma\\). Από την κορυφή \\(A\\) φέρουμε ευθύγραμμο τμήμα \\(A\\Delta\\) παράλληλο προς τη βάση \\(B\\Gamma\\) και ίσο με την πλευρά \\(AB\\). Η ευθεία \\(B\\Delta\\) τέμνει την πλευρά \\(A\\Gamma\\) στο σημείο \\(E\\).  \n(α) Να αποδείξετε ότι η ευθεία \\(B\\Delta\\) διχοτομεί τη γωνία \\(\\widehat{AB\\Gamma}\\).  \n(β) Αν το τρίγωνο \\(A\\Delta E\\) είναι ισοσκελές, να βρείτε πόσων μοιρών είναι η γωνία \\(\\widehat{BA\\Gamma} = \\omega\\)."
        },
        {
          "id": 24,
          "αριθμός": 4,
          "statement": "Από τους μαθητές ενός Γυμνασίου το 60% παίζει ποδόσφαιρο, το 45% παίζει μπάσκετ, ενώ το 15% παίζει και ποδόσφαιρο και μπάσκετ. Αν υπάρχουν 24 μαθητές που δεν παίζουν κανένα από τα δύο αθλήματα, να βρείτε πόσους μαθητές έχει το Γυμνάσιο, πόσοι από αυτούς παίζουν ποδόσφαιρο και πόσοι από αυτούς παίζουν μπάσκετ."
        }
      ],
      "Γ_Γυμνασίου": [
        {
          "id": 25,
          "αριθμός": 1,
          "statement": "(α) Να βρείτε την τιμή της παράστασης \\[ A = \\left(\\frac{x^3}{y^2} + \\frac{1}{3}\\right)\\left(\\frac{x}{y}\\right)^3 + \\frac{81x^2 + 27y}{y}, \\] όταν \\(x = 3^{-2}\\), \\(y = 3^{-3}\\).  \n(β) Να βρείτε το πλήθος των ψηφίων του αριθμού \\(B = 16^{23} \\cdot 5^{89}\\) όταν γραφεί στη δεκαδική αναπαράστασή του."
        },
        {
          "id": 26,
          "αριθμός": 2,
          "statement": "Από τους μαθητές ενός Γυμνασίου το 65% παίζει ποδόσφαιρο, το 45% παίζει μπάσκετ, ενώ το 20% παίζει και ποδόσφαιρο και μπάσκετ. Επιπλέον υπάρχουν 12 μαθητές που δεν παίζουν κανένα άθλημα, ενώ υπάρχουν άλλοι 24 μαθητές που παίζουν μόνο βόλεϊ. Να βρείτε πόσους μαθητές έχει το Γυμνάσιο, πόσοι από αυτούς παίζουν ποδόσφαιρο και πόσοι από αυτούς παίζουν μπάσκετ."
        },
        {
          "id": 27,
          "αριθμός": 3,
          "statement": "Δίνεται ισόπλευρο τρίγωνο \\(AB\\Gamma\\) πλευράς \\(\\alpha\\). Προεκτείνουμε το ύψος του \\(A\\Delta\\) προς το μέρος του \\(A\\) κατά τμήμα \\(AE = A\\Delta\\). Φέρουμε τις \\(EB\\), \\(E\\Gamma\\) και εξωτερικά του τριγώνου \\(EB\\Gamma\\) κατασκευάζουμε ισόπλευρο τρίγωνο \\(EZ\\Gamma\\). Έστω \\(M\\) το μέσον του τμήματος \\(AE\\).  \n(i) Να αποδείξετε ότι: \\(AZ = E\\Gamma\\).  \n(ii) Να βρείτε το εμβαδό του τετραπλεύρου \\(A\\Gamma ZE\\) ως συνάρτηση του \\(\\alpha\\).  \n(iii) Να βρείτε το εμβαδό του τετραπλεύρου \\(B\\Gamma ZM\\) ως συνάρτηση του \\(\\alpha\\)."
        },
        {
          "id": 28,
          "αριθμός": 4,
          "statement": "Δίνονται τα πολυώνυμα \\(P(x) = (ax^2 + bx + c)(ax + b)\\) και \\(Q(x) = a^2x^3 + 4x^2 + dx + e\\), όπου οι συντελεστές \\(a, b, c, d, e\\) είναι θετικοί ακέραιοι. Αν ισχύει ότι \\(P(1) = 21\\), να βρείτε τις τιμές των \\(a, b, c, d, e\\) για τις οποίες τα πολυώνυμα \\(P(x)\\) και \\(Q(x)\\) είναι ίσα."
        }
      ],
      "Α_Λυκείου": [
        {
          "id": 29,
          "αριθμός": 1,
          "statement": "Να λύσετε στους πραγματικούς αριθμούς το σύστημα \\[ \\frac{(x-1)^2}{4} + \\frac{|x| + x}{2} \\le \\frac{|x| + 3 + x^2}{4}, \\quad x(x^2 + 4)(x^2 - 5x + 4) = 0. \\]"
        },
        {
          "id": 30,
          "αριθμός": 2,
          "statement": "Να απλοποιήσετε τις κλασματικές παραστάσεις \\[ A(x,y) = \\frac{(x^2 + y^2)(x^3 - y^3)(x^3 + y^3)}{(x^2 - y^2)(x^4 + y^4 + x^2y^2)} \\] και \\[ B(x,y) = \\frac{4x^2 + 16y^2 + 16xy - 25}{2x + 4y + 5}, \\] αν \\(y \\ne \\pm x\\) και \\(2x + 4y + 5 \\ne 0\\), και να λύσετε την εξίσωση \\(A(x,y) = B(x,y)\\)."
        },
        {
          "id": 31,
          "αριθμός": 3,
          "statement": "Δίνεται οξυγώνιο σκαληνό τρίγωνο \\(AB\\Gamma\\) και σημεία \\(\\Delta\\), \\(E\\) των πλευρών του \\(A\\Gamma\\), \\(AB\\) αντίστοιχα, ώστε \\(A\\Delta = AE\\). Οι κύκλοι \\(c_1(B, BE)\\) και \\(c_2(\\Gamma, \\Gamma\\Delta)\\) τέμνουν την ευθεία \\(B\\Gamma\\) στα σημεία \\(B_1\\), \\(B_2\\) και \\(\\Gamma_1\\), \\(\\Gamma_2\\), αντίστοιχα. Το σημείο \\(B_1\\) βρίσκεται εκτός του τμήματος \\(B\\Gamma\\) προς το μέρος του \\(B\\) και το σημείο \\(\\Gamma_2\\) βρίσκεται εκτός προς το μέρος του \\(\\Gamma\\). Να αποδείξετε ότι:  \n(α) Τα σημεία \\(E\\), \\(B_2\\), \\(\\Gamma_1\\), \\(\\Delta\\) βρίσκονται επάνω σε κύκλο, έστω \\(c_3\\).  \n(β) Τα σημεία \\(E\\), \\(B_1\\), \\(\\Gamma_2\\), \\(\\Delta\\) βρίσκονται επάνω σε κύκλο, έστω \\(c_4\\).  \n(γ) Το σημείο \\(A\\) και τα κέντρα των κύκλων \\(c_3\\) και \\(c_4\\), βρίσκονται επάνω στην ίδια ευθεία."
        },
        {
          "id": 32,
          "αριθμός": 4,
          "statement": "Δίνεται η εξίσωση \\[ a^2x^2 + 2a\\left(\\sqrt{2} - 1\\right)x + \\sqrt{x - 2} + 3 - 2\\sqrt{2} = 0, \\] όπου \\(x \\in \\mathbb{R}\\) άγνωστος και \\(a \\in \\mathbb{R}\\) παράμετρος. Να λύσετε την εξίσωση για τις διάφορες τιμές της παραμέτρου \\(a\\)."
        }
      ],
      "Β_Λυκείου": [
        {
          "id": 33,
          "αριθμός": 1,
          "statement": "Να αποδείξετε ότι για κάθε \\(x, y \\in \\mathbb{R}\\) ισχύει ότι \\[ |x + y - 1| + |x + 2| + |y + 2| \\ge 5. \\] Να βρείτε τα ζεύγη \\((x, y)\\) ακέραιων αριθμών, με \\(x < 0\\), για τα οποία ισχύει ή ισότητα \\[ |x + y - 1| + |x + 2| + |y + 2| = 5. \\]"
        },
        {
          "id": 34,
          "αριθμός": 2,
          "statement": "Αν για τους πραγματικούς αριθμούς \\(x\\), \\(y\\) ισχύει ότι \\[ x^2(y^2 - 3y + 2) < 4y(y - 1)(xy - 2x + 2y - y^2), \\] να αποδείξετε ότι: \\(|2y - 3| < 1\\)."
        },
        {
          "id": 35,
          "αριθμός": 3,
          "statement": "Δίνεται οξυγώνιο σκαληνό τρίγωνο \\(AB\\Gamma\\) με \\(AB < A\\Gamma < B\\Gamma\\). Εξωτερικά του τριγώνου θεωρούμε ισοσκελή τρίγωνα \\(AB\\Delta\\) (\\(AB = A\\Delta\\)) και \\(A\\Gamma E\\) (\\(A\\Gamma = AE\\)) με \\(\\widehat{BA\\Delta} = \\widehat{\\Gamma AE} = \\theta < 90^\\circ\\). Οι \\(BE\\) και \\(\\Gamma\\Delta\\) τέμνονται στο σημείο \\(K\\). Οι περιγεγραμμένοι κύκλοι των τριγώνων \\(A\\Delta\\Gamma\\) και \\(ABE\\) τέμνονται στο σημείο \\(M\\). Να αποδείξετε ότι \\(\\widehat{BAK} = \\widehat{\\Gamma AM}\\)."
        },
        {
          "id": 36,
          "αριθμός": 4,
          "statement": "Να προσδιορίσετε όλες τις τιμές του \\(x \\in \\mathbb{R}\\) για τις οποίες ο αριθμός \\(\\sqrt{13 - 2x} + \\sqrt{13 + 2x}\\) είναι ακέραιος."
        }
      ],
      "Γ_Λυκείου": [
        {
          "id": 37,
          "αριθμός": 1,
          "statement": "Στο σύνολο των ακεραίων, να λυθεί το σύστημα \\[ xy = z^2 + 2, \\quad y^3 = x^3 + 2x^2 + 1. \\]"
        },
        {
          "id": 38,
          "αριθμός": 2,
          "statement": "Να βρείτε τη συνάρτηση \\(f : \\mathbb{R} \\to \\mathbb{R}\\), για την οποία ισχύει \\[ f(x^2) - y^2 = f(x + y) \\cdot f(x - y), \\] για κάθε \\(x, y \\in \\mathbb{R}\\)."
        },
        {
          "id": 39,
          "αριθμός": 3,
          "statement": "Να προσδιορίσετε τις τιμές του πραγματικού αριθμού \\(x\\) για τις οποίες ο αριθμός \\(\\sqrt{a - x} + \\sqrt{a + x}\\), όπου \\(a > 1\\) πραγματική παράμετρος, παίρνει ακέραιες τιμές. Στη συνέχεια να αποδείξετε ότι είναι δυνατόν να ορίσουμε την τιμή της παραμέτρου \\(a\\) έτσι ώστε ο αριθμός \\(\\sqrt{a - x} + \\sqrt{a + x}\\) να είναι ακέραιος περισσότερες ή ίσες από \\(K\\) φορές, όπου \\(K\\) τυχόν θετικός ακέραιος."
        },
        {
          "id": 40,
          "αριθμός": 4,
          "statement": "Δίνεται οξυγώνιο σκαληνό τρίγωνο \\(ABC\\) (\\(AB < AC < BC\\)) εγγεγραμμένο σε κύκλο \\(c(O,R)\\). Η προέκταση του ύψους του \\(AD\\) τέμνει τον περιγεγραμμένο κύκλο του \\(c(O,R)\\) στο σημείο \\(E\\). Ο κύκλος \\(c_1(D, DA)\\) τέμνει την πλευρά \\(AC\\) στο σημείο \\(T\\), την ευθεία \\(AB\\) στο σημείο \\(S\\), τον κύκλο \\(c(O,R)\\) στο σημείο \\(H\\) και την ευθεία \\(OA\\) στο σημείο \\(Z\\). Να αποδείξετε ότι:  \n(α) Το τετράπλευρο \\(SBTC\\) είναι εγγράψιμο σε κύκλο, έστω \\(c_2\\).  \n(β) Τα σημεία \\(O\\), \\(D\\), \\(E\\), \\(Z\\), \\(H\\) και το κέντρο του κύκλου \\(c_2\\), βρίσκονται επάνω στο ίδιο κύκλο."
        }
      ]
    },

    "Αρχιμήδης": {
      "μικροί": [
        {
          "id": 41,
          "αριθμός": 1,
          "statement": "(α) Να γράψετε την παράσταση \\(A = k^4 + 4\\), όπου \\(k\\) θετικός ακέραιος, ως γινόμενο δύο παραγόντων που ο καθένας τους να είναι άθροισμα δύο τετραγώνων ακεραίων αριθμών.  \n(β) Να απλοποιήσετε την παράσταση \\[ K = \\frac{\\left(2^4 + \\frac{1}{4}\\right)\\left(4^4 + \\frac{1}{4}\\right)\\left(6^4 + \\frac{1}{4}\\right)\\cdots\\left((2n)^4 + \\frac{1}{4}\\right)}{\\left(1^4 + \\frac{1}{4}\\right)\\left(3^4 + \\frac{1}{4}\\right)\\left(5^4 + \\frac{1}{4}\\right)\\cdots\\left((2n-1)^4 + \\frac{1}{4}\\right)} \\] και να τη γράψετε ως άθροισμα τετραγώνων δύο διαδοχικών θετικών ακέραιων."
        },
        {
          "id": 42,
          "αριθμός": 2,
          "statement": "Δίνεται οξυγώνιο τρίγωνο \\(AB\\Gamma\\), με \\(AB < A\\Gamma\\). Έστω \\(M\\) το μέσο της πλευράς \\(B\\Gamma\\). Στην πλευρά \\(AB\\) θεωρούμε σημείο \\(\\Delta\\) τέτοιο ώστε, αν το ευθύγραμμο τμήμα \\(\\Gamma\\Delta\\) τέμνει τη διάμεσο \\(AM\\) στο σημείο \\(E\\), τότε ισχύει ότι \\(A\\Delta = \\Delta E\\). Να αποδείξετε ότι \\(AB = \\Gamma E\\)."
        },
        {
          "id": 43,
          "αριθμός": 3,
          "statement": "Έστω \\(A = \\overline{abcd} = a \\cdot 10^3 + b \\cdot 10^2 + c \\cdot 10 + d\\) τετραψήφιος θετικός ακέραιος με ψηφία τέτοια ώστε να ισχύουν: \\(a \\ge 7\\) και \\(a > b > c > d > 0\\). Θεωρούμε και τον θετικό ακέραιο \\(B = \\overline{dcba} = d \\cdot 10^3 + c \\cdot 10^2 + b \\cdot 10 + a\\), που προκύπτει από τον \\(A\\) με αντίστροφη γραφή των ψηφίων του. Αν δίνεται ότι ο αριθμός \\(A + B\\) έχει όλα τα ψηφία του περιττά, να προσδιορίσετε όλες τις δυνατές τιμές του αριθμού \\(A\\)."
        },
        {
          "id": 44,
          "αριθμός": 4,
          "statement": "Να βρείτε όλες τις τριάδες \\((x, y, z)\\) θετικών ακέραιων αριθμών που είναι λύσεις της εξίσωσης \\[ \\frac{1}{x} + \\frac{2}{y} - \\frac{4}{z} = 1. \\]"
        }
      ],
      "μεγάλοι": [
        {
          "id": 45,
          "αριθμός": 1,
          "statement": "Δίνεται η ακολουθία πραγματικών αριθμών \\((a_n)_{n=1,2,3,\\ldots}\\) με \\(a_1 = 2\\) και \\[ a_n = \\left(\\frac{n+1}{n-1}\\right)(a_1 + a_2 + \\cdots + a_{n-1}), \\quad n \\ge 2. \\] Να προσδιορίσετε τον όρο \\(a_{2013}\\)."
        },
        {
          "id": 46,
          "αριθμός": 2,
          "statement": "Στο σύνολο των ακεραίων να λύσετε την εξίσωση \\[ y = 2x^2 + 5xy + 3y^2. \\]"
        },
        {
          "id": 47,
          "αριθμός": 3,
          "statement": "Δίνονται τα σύνολα \\(A_1, A_2, \\ldots, A_{160}\\) τέτοια ώστε \\(|A_i| = i\\), \\(i = 1, 2, \\ldots, 160\\). Με τα στοιχεία των συνόλων αυτών κατασκευάζουμε καινούρια σύνολα \\(M_1, M_2, \\ldots, M_n\\) με την ακόλουθη διαδικασία: Στο πρώτο βήμα επιλέγουμε κάποια από τα σύνολα \\(A_1, A_2, \\ldots, A_{160}\\) και αφαιρούμε από καθένα από αυτά τον ίδιο αριθμό στοιχείων. Όλα τα στοιχεία που αφαιρούμε αποτελούν τα στοιχεία του συνόλου \\(M_1\\). Στο δεύτερο βήμα επαναλαμβάνουμε την ίδια διαδικασία στα σύνολα που έχουν προκύψει μετά την εφαρμογή του πρώτου βήματος και έτσι ορίζουμε το σύνολο \\(M_2\\). Συνεχίζουμε ομοίως μέχρι που να εξαντληθούν όλα τα στοιχεία των συνόλων \\(A_1, A_2, \\ldots, A_{160}\\) ορίζοντας έτσι τα σύνολα \\(M_3, \\ldots, M_n\\). Να βρεθεί η ελάχιστη δυνατή τιμή του αριθμού \\(n\\)."
        },
        {
          "id": 48,
          "αριθμός": 4,
          "statement": "Δίνεται τρίγωνο \\(AB\\Gamma\\) εγγεγραμμένο σε κύκλο \\(c(O,R)\\) (με κέντρο το σημείο \\(O\\) και ακτίνα \\(R\\)) και έστω \\(\\Delta\\) τυχόν σημείο της πλευράς \\(B\\Gamma\\) (διαφορετικό από το μέσο της \\(B\\Gamma\\)). Ο περιγεγραμμένος κύκλος του τριγώνου \\(BO\\Delta\\), έστω \\(c_1\\), τέμνει τον κύκλο \\(c(O,R)\\) στο σημείο \\(K\\) και την \\(AB\\) στο σημείο \\(Z\\). Ο περιγεγραμμένος κύκλος του τριγώνου \\(\\Gamma O\\Delta\\), έστω \\(c_2\\), τέμνει τον κύκλο \\(c(O,R)\\) στο σημείο \\(M\\) και την \\(A\\Gamma\\) στο σημείο \\(E\\). Τέλος, ο περιγεγραμμένος κύκλος του τριγώνου \\(AEZ\\), έστω \\(c_3\\), τέμνει τον κύκλο \\(c(O,R)\\) στο σημείο \\(N\\). Να αποδείξετε ότι τα τρίγωνα \\(AB\\Gamma\\) και \\(KMN\\) είναι ίσα."
        }
      ]
    }
  }
}
