{
  "year": "2015-2016",
  "προβλήματα": {
    "Θαλής": {
      "Β_Γυμνασίου": [
        {
          "id": 1,
          "αριθμός": 1,
          "statement": "Να υπολογίσετε την τιμή των αριθμητικών παραστάσεων:\n$$A = 24 : 6 + 5^2 - 2 \\cdot 8 + 8 : 2^2 + \\frac{3^2}{11}, \\quad B = (2^3 + 112) : 3^2 - 1 + \\frac{5}{7}$$\nκαι να τις συγκρίνετε."
        },
        {
          "id": 2,
          "αριθμός": 2,
          "statement": "Ένα ορθογώνιο έχει μήκος $\\alpha = 6$ μέτρα και πλάτος $\\beta = 4$ μέτρα. Αν αυξήσουμε το μήκος του κατά $20\\%$ και μειώσουμε το πλάτος του κατά $5\\%$, να βρείτε πόσο επί τοις εκατό θα μεταβληθεί:\n\n(i) η περίμετρος του ορθογωνίου,\n\n(ii) το εμβαδό του ορθογωνίου."
        },
        {
          "id": 3,
          "αριθμός": 3,
          "statement": "Δίνεται ισοσκελές τρίγωνο $AB\\Gamma$ με $AB = A\\Gamma$ και $\\widehat{BA\\Gamma} = 30^\\circ$. Η μεσοκάθετη της πλευράς $AB$ τέμνει την πλευρά $AB$ στο σημείο $\\Delta$, την πλευρά $A\\Gamma$ στο σημείο $E$ και την προέκταση της πλευράς $B\\Gamma$ στο σημείο $Z$. Να βρείτε πόσες μοίρες είναι οι γωνίες $\\widehat{BZ\\Delta}$ και $\\widehat{\\Gamma\\Delta Z}$."
        },
        {
          "id": 4,
          "αριθμός": 4,
          "statement": "Για την εκτέλεση ενός μεγάλου ερευνητικού έργου στο προαπαιτούμενο χρονικό όριο, ξεκίνησαν να εργάζονται συνολικά $500$ ερευνητές. Όταν τελείωσε στην ώρα του το $\\frac{1}{4}$ του έργου, αποχώρησαν $100$ ερευνητές, οπότε το δεύτερο τέταρτο του έργου ολοκληρώθηκε με καθυστέρηση. Αποχώρησαν όμως τότε και άλλοι $100$ ερευνητές, οπότε το τρίτο τέταρτο του έργου ολοκληρώθηκε με επιπλέον καθυστέρηση. Πόσοι ερευνητές πρέπει να προσληφθούν, ώστε το έργο να τελειώσει στον προγραμματισμένο χρόνο.\n\n(Υποθέτουμε ότι όλοι οι ερευνητές που εργάστηκαν, αλλά και αυτοί που θα προσληφθούν, δουλεύουν με την ίδια απόδοση)"
        }
      ],
      "Γ_Γυμνασίου": [
        {
          "id": 5,
          "αριθμός": 1,
          "statement": "Να βρείτε την τιμή της παράστασης $a = \\frac{11}{3} - \\left(\\frac{1}{3^{-3}}\\right)^{-2} + 27^{-\\frac{1}{3}}$, αν $a^4 = \\left(-\\frac{2}{3}\\right)^{-4}$."
        },
        {
          "id": 6,
          "αριθμός": 2,
          "statement": "Να βρεθεί ο τριψήφιος θετικός ακέραιος $\\overline{\\alpha\\beta\\gamma} = 100\\alpha + 10\\beta + \\gamma$, αν δίνεται ότι το ψηφίο των δεκάδων του αριθμού διαιρείται με τον αριθμό $4$, ενώ για τα ψηφία των μονάδων και των εκατοντάδων ισχύει ότι $\\alpha - \\gamma = \\frac{28}{\\nu}$ και $\\alpha + \\gamma = \\frac{42}{\\nu}$, όπου $\\nu$ θετικός ακέραιος αριθμός."
        },
        {
          "id": 7,
          "αριθμός": 3,
          "statement": "Δίνεται ισοσκελές τρίγωνο $AB\\Gamma$ με $AB = A\\Gamma$ και $\\widehat{BA\\Gamma} = \\omega$. Η μεσοκάθετη της πλευράς $AB$ τέμνει την πλευρά $AB$ στο σημείο $\\Delta$, την πλευρά $A\\Gamma$ στο σημείο $E$ και την προέκταση της πλευράς $B\\Gamma$ στο σημείο $Z$. Η κάθετη από το σημείο $B$ προς την πλευρά $A\\Gamma$ τέμνει την πλευρά $A\\Gamma$ στο σημείο $K$, το ευθύγραμμο τμήμα $\\Delta Z$ στο $\\Lambda$ και το ευθύγραμμο τμήμα $AZ$ στο σημείο $M$. Αν είναι $\\widehat{\\Gamma\\Delta Z} = 36^\\circ$, να αποδείξετε ότι:\n\n(α) $\\omega = 36^\\circ$,\n\n(β) $AM = \\Gamma Z$,\n\n(γ) $B\\Lambda = \\Lambda Z$."
        },
        {
          "id": 8,
          "αριθμός": 4,
          "statement": "Αν οι $x, y, z, w, m$ είναι θετικοί ακέραιοι, διαφορετικοί ανά δύο μεταξύ τους, μικρότεροι ή ίσοι του $5$, τότε να βρείτε την ελάχιστη και τη μέγιστη τιμή της παράστασης $A = m(x + y) - z \\cdot w$."
        }
      ],
      "Α_Λυκείου": [
        {
          "id": 9,
          "αριθμός": 1,
          "statement": "Να λύσετε την ανίσωση: $2x + (x + 1)(x - 1) < x^2 + x - 2 + \\lambda$, όπου $\\lambda \\in \\mathbb{R}$.\n\nΣτη συνέχεια να λύσετε την ανίσωση\n$$\\frac{2x - 1}{4} - \\frac{3}{8} > \\frac{x - 1}{4}$$\n\nκαι να προσδιορίσετε τις τιμές της παραμέτρου $\\lambda$ για τις οποίες υπάρχουν τιμές του $x$ για τις οποίες οι δύο ανισώσεις συναληθεύουν."
        },
        {
          "id": 10,
          "αριθμός": 2,
          "statement": "Να λυθεί το σύστημα\n$$\\begin{cases} x + y - 1 = 6(x - 3)(y + 2) \\\\ \\frac{3}{x - 3} - \\frac{4}{y + 2} = 11 \\end{cases}$$"
        },
        {
          "id": 11,
          "αριθμός": 3,
          "statement": "Να βρεθούν οι ακέραιοι $x, y$ που είναι λύσεις της εξίσωσης\n$$x + y + x^2 + y^2 = p,$$\nόπου $p$ πρώτος θετικός ακέραιος."
        },
        {
          "id": 12,
          "αριθμός": 4,
          "statement": "Δίνεται ισοσκελές τρίγωνο $AB\\Gamma$ με $AB = A\\Gamma$ και $\\widehat{A} = 30^\\circ$. Έστω $\\Delta, Z$ τα μέσα των $AB$ και $A\\Gamma$ αντίστοιχα. Κατασκευάζουμε (εξωτερικά του τριγώνου) ισόπλευρο τρίγωνο $B\\Delta E$ και τετράγωνο $AZ H\\Theta$. Η μεσοκάθετη του $BA$, τέμνει την $A\\Gamma$ στο σημείο $T$. Να αποδείξετε ότι:\n\n(α) το τρίγωνο $AET$ είναι ισόπλευρο.\n\n(β) τα τρίγωνα $ATB$ και $\\Delta\\Theta T$ είναι ίσα."
        }
      ],
      "Β_Λυκείου": [
        {
          "id": 13,
          "αριθμός": 1,
          "statement": "Αν για τους πραγματικούς αριθμούς $x, y$ ισχύει ότι $x^2 + 2y^2 = 4$, να αποδείξετε ότι η τιμή της παράστασης $A = \\sqrt{x^4 + 5x^2 + 2y^2} + \\sqrt{x^4 + 32y^2}$ είναι σταθερή, ανεξάρτητη των $x, y$."
        },
        {
          "id": 14,
          "αριθμός": 2,
          "statement": "Δίνεται ορθογώνιο παραλληλόγραμμο $AB\\Gamma\\Delta$ και σημείο $K$ στο εσωτερικό του. Θεωρούμε τα μέσα $M, N$ των $AK, BK$, αντίστοιχα, και έστω ότι οι ευθείες $\\Gamma N, \\Delta M$ τέμνονται στο σημείο $P$. Να αποδείξετε ότι η ευθεία $PK$ είναι κάθετη στην ευθεία $\\Gamma\\Delta$."
        },
        {
          "id": 15,
          "αριθμός": 3,
          "statement": "Δίνεται ότι ο αριθμός $a$ είναι θετικός ακέραιος.\n\n(α) Να διατάξετε σε αύξουσα σειρά τους αριθμούς $\\frac{5a}{2}$, $a + 2$, $\\frac{a}{5}$.\n\n(β) Να βρείτε το υποσύνολο $A$ των πραγματικών αριθμών στο οποίο συναληθεύουν οι τρεις ανισώσεις:\n$$\\frac{3x - a}{2} - \\frac{x}{2} \\leq \\frac{2x + a}{3}, \\quad 2(3x - a) + x > 2(x + 1) - a, \\quad a - x \\leq 2(x - a)$$\nκαθώς και το πλήθος των ακέραιων τιμών του $x$ που περιέχονται στο σύνολο $A$."
        },
        {
          "id": 16,
          "αριθμός": 4,
          "statement": "Να λυθεί το σύστημα $\\Sigma$ στο σύνολο των μη αρνητικών πραγματικών αριθμών:\n$$\\Sigma: \\begin{cases} a\\sqrt{b} - c = a \\\\ b\\sqrt{c} - a = b \\\\ c\\sqrt{a} - b = c \\end{cases}$$"
        }
      ],
      "Γ_Λυκείου": [
        {
          "id": 17,
          "αριθμός": 1,
          "statement": "Στο Καρτεσιανό σύστημα συντεταγμένων $Oxy$ θεωρούμε τις υπερβολές με εξισώσεις $y = \\frac{1}{x}$ και $y = -\\frac{1}{x}$. Μία ευθεία $\\varepsilon$ τέμνει τον κλάδο της υπερβολής $y = \\frac{1}{x}$ που βρίσκεται στο πρώτο τεταρτημόριο των αξόνων στα σημεία $A\\left(\\alpha, \\frac{1}{\\alpha}\\right)$, $B\\left(\\beta, \\frac{1}{\\beta}\\right)$, και τους δύο κλάδους της υπερβολής $y = -\\frac{1}{x}$ στα σημεία $\\Gamma\\left(\\gamma, -\\frac{1}{\\gamma}\\right)$ και $\\Delta\\left(\\delta, -\\frac{1}{\\delta}\\right)$ με $0 < \\gamma < \\beta < \\alpha < \\delta$. Να αποδείξετε ότι:\n\n(i) $\\alpha + \\beta = \\gamma + \\delta$\n\n(ii) τα τρίγωνα $OA\\Gamma$ και $OB\\Delta$ έχουν ίσα εμβαδά."
        },
        {
          "id": 18,
          "αριθμός": 2,
          "statement": "Να λύσετε στους πραγματικούς αριθμούς την εξίσωση\n$$\\sqrt{3x^2 - 3x + 4} + \\sqrt{x^2 + 3} = \\sqrt{2x^2 - 3x + 5} + \\sqrt{2x^2 + 2}.$$"
        },
        {
          "id": 19,
          "αριθμός": 3,
          "statement": "Να προσδιορίσετε τους μη-αρνητικούς ακεραίους $x, y$ που ικανοποιούν την εξίσωση\n$$x^3 + y^3 - x - y = pq,$$\nόπου $p, q$ πρώτοι αριθμοί."
        },
        {
          "id": 20,
          "αριθμός": 4,
          "statement": "Δίνεται οξυγώνιο τρίγωνο $ABC$ (με $AB < AC < BC$) εγγεγραμμένο σε κύκλο $c(O, R)$ και έστω $D, E$ τα μέσα των $AB$ και $AC$ αντίστοιχα. Έστω $T$ τυχόν σημείο του μικρού τόξου $BC$ και $c_1$, $c_2$ οι περιγεγραμμένοι κύκλοι των τριγώνων $BDT$ και $CET$ αντίστοιχα. Οι κύκλοι $c_1$ και $c_2$ τέμνουν την $BC$ στα σημεία $L$ και $K$. Να αποδείξετε ότι το τετράπλευρο $DELK$ είναι παραλληλόγραμμο."
        }
      ]
    },
    "Ευκλείδης": {
      "Β_Γυμνασίου": [
        {
          "id": 21,
          "αριθμός": 1,
          "statement": "Δίνονται οι δεκαδικοί περιοδικοί αριθμοί $\\alpha = 0,\\overline{2}$ και $\\beta = 0,\\overline{3}$.\n\n(α) Να γράψετε τους αριθμούς $\\alpha$ και $\\beta$ σε κλασματική μορφή.\n\n(β) Να βρείτε την τιμή της παράστασης\n$$A = \\left(3\\alpha - 5\\beta\\right)^{2015} + \\left(18\\alpha^2 + \\beta^2\\right)^{2016}$$"
        },
        {
          "id": 22,
          "αριθμός": 2,
          "statement": "Να βρείτε το μικρότερο θετικό ακέραιο με τον οποίο είτε πολλαπλασιάσουμε είτε διαιρέσουμε το $2016$, προκύπτει ως αποτέλεσμα τέλειο τετράγωνο."
        },
        {
          "id": 23,
          "αριθμός": 3,
          "statement": "Στο διπλανό σχήμα, το τρίγωνο $AB\\Gamma$ είναι ισοσκελές ($AB = A\\Gamma$) και $\\widehat{A} = 30^\\circ$. Το τρίγωνο $B\\Gamma\\Delta$ είναι ισόπλευρο και το σημείο $E$ βρίσκεται στη προέκταση της πλευράς $B\\Gamma$ και είναι τέτοιο ώστε $B\\Gamma = \\Gamma E$. Αν η πλευρά $A\\Gamma$ τέμνεται από τη $\\Delta E$ στο σημείο $Z$, τότε:\n\n(α) Να υπολογιστούν οι γωνίες $\\widehat{AB\\Delta}$ και $\\widehat{A\\Gamma\\Delta}$.\n\n(β) Να αποδειχθεί ότι τα τρίγωνα $A\\Delta B$ και $A\\Delta\\Gamma$ είναι ισοσκελή.\n\n(γ) Να αποδειχθεί ότι το τρίγωνο $B\\Delta E$ είναι ορθογώνιο.\n\n<div style='text-align: center; margin: 10px 0;'><img src='https://raw.githubusercontent.com/Eisatopon/eisatopon-bank/main/images/euklidis_2016_B_gymnasiou_3.png' alt='Σχήμα' style='max-width: 100%; height: auto;'/></div>"
        },
        {
          "id": 24,
          "αριθμός": 4,
          "statement": "Να βρείτε δύο διαδοχικούς θετικούς άρτιους ακέραιους, το άθροισμα των τετραγώνων των οποίων είναι $452$."
        }
      ],
      "Γ_Γυμνασίου": [
        {
          "id": 25,
          "αριθμός": 1,
          "statement": "Να παραγοντοποιήσετε το πολυώνυμο:\n$$P(x) = x(x + 4)^2 - 28(x + 4) + 48$$\nκαι να βρείτε την τιμή της παράστασης\n$$A = P(6) - P(5) - 4\\sqrt{P(4)}.$$"
        },
        {
          "id": 26,
          "αριθμός": 2,
          "statement": "(α) Να αποδείξετε την ταυτότητα:\n$$x(2x - 1)(2x + 1) + x = 4x^3,$$\nγια κάθε πραγματικό αριθμό $x$.\n\n(β) Να αποδείξετε ότι ο αριθμός $A = 4031 \\cdot 4033 \\cdot 32256 + 32256$ ισούται με τον κύβο ενός ακεραίου αριθμού τον οποίο και να προσδιορίσετε."
        },
        {
          "id": 27,
          "αριθμός": 3,
          "statement": "Δίνεται ορθογώνιο $AB\\Gamma\\Delta$ με πλευρές $A\\Delta = \\alpha$ και $AB = 4\\alpha$. Με κέντρα τα σημεία $A$, $B$ και ακτίνα $\\alpha$ γράφουμε κύκλους. Το σημείο $M$ είναι το μέσο της πλευράς $AB$, η $ME$ είναι εφαπτόμενη του κύκλου κέντρου $A$ και η $MZ$ είναι εφαπτόμενη του κύκλου κέντρου $B$, όπως φαίνεται στο σχήμα.\n\n(α) Να υπολογίσετε τη γωνία $\\widehat{\\Delta AE}$.\n\n(β) Να υπολογίσετε το εμβαδό του μικτόγραμμου γραμμοσκιασμένου χωρίου $\\Delta EMZ\\Gamma$ που περικλείεται από το τόξο $\\Delta E$, τα τμήματα $EM, MZ$, το τόξο $Z\\Gamma$ και το τμήμα $\\Gamma\\Delta$.\n\n<div style='text-align: center; margin: 10px 0;'><img src='https://raw.githubusercontent.com/Eisatopon/eisatopon-bank/main/images/euklidis_2016_G_gymnasiou_3.png' alt='Σχήμα' style='max-width: 100%; height: auto;'/></div>"
        },
        {
          "id": 28,
          "αριθμός": 4,
          "statement": "Δύο φίλοι, ο Γιάννης και ο Βαγγέλης έχουν μία σακούλα με καραμέλες. Ο Γιάννης βάζει το χέρι μέσα, παίρνει κάποιες καραμέλες, και από αυτές που πήρε κρατάει τα $\\frac{3}{4}$ και τις υπόλοιπες (από αυτές που πήρε) τις δίνει στο Βαγγέλη. Στη συνέχεια ο Βαγγέλης παίρνει τις υπόλοιπες που έμειναν στη σακούλα, κρατάει το $\\frac{1}{12}$ και δίνει στο Γιάννη τις υπόλοιπες. Αν σε κάθε μοιρασιά καθένας παίρνει ακέραιο αριθμό από καραμέλες και τελικά οι καραμέλες του Γιάννη είναι εξαπλάσιες από τις καραμέλες του Βαγγέλη, να βρείτε τον ελάχιστο αριθμό από καραμέλες που μπορεί να περιέχει η σακούλα."
        }
      ],
      "Α_Λυκείου": [],
      "Β_Λυκείου": [],
      "Γ_Λυκείου": []
    },
    "Αρχιμήδης": {
      "Γυμνάσιο": [
        {
          "id": 41,
          "αριθμός": 1,
          "statement": "Οι θετικοί ακέραιοι $p, q$ και $r$ είναι πρώτοι και έχουν γινόμενο ίσο με $n$. Αν αυξήσουμε καθένα από τους $p, q$ κατά $1$, τότε το γινόμενο $(p + 1)(q + 1)r$ είναι ίσο με $n + 138$. Να προσδιορίσετε όλες τις δυνατές τιμές του $n$."
        },
        {
          "id": 42,
          "αριθμός": 2,
          "statement": "Οι πραγματικοί αριθμοί $x, y, z$ με $x \\neq z$ είναι διαφορετικοί από το $0$ και ικανοποιούν τις ισότητες\n$$(x + y)^2 + (2 - xy) = 9$$\n$$(y + z)^2 - (3 + yz) = 4$$\nΝα προσδιορίσετε την τιμή της παράστασης:\n$$A = \\left(\\frac{x}{y} + \\frac{x^2}{y^2} + \\frac{z^2}{x^2y}\\right)\\left(\\frac{y}{z} + \\frac{z^2}{y^2} + \\frac{x^2}{y^2z}\\right)\\left(\\frac{z}{x} + \\frac{x^2}{z^2} + \\frac{y^2}{z^2x}\\right)$$"
        },
        {
          "id": 43,
          "αριθμός": 3,
          "statement": "Θεωρούμε τραπέζιο $AB\\Gamma\\Delta$ ($\\Delta\\Delta \\parallel B\\Gamma$) με $\\widehat{A} = \\widehat{B} = 90^\\circ$ και $\\Delta\\Delta < B\\Gamma$. Ονομάζουμε $E$ το σημείο τομής των μη παράλληλων πλευρών $AB$ και $\\Gamma\\Delta$, $Z$ το συμμετρικό του $A$ ως προς την ευθεία $B\\Gamma$ και $M$ το μέσον της $EZ$. Αν δίνεται ότι η ευθεία $\\Gamma M$ είναι κάθετη στην ευθεία $\\Delta Z$, να αποδείξετε ότι η ευθεία $Z\\Gamma$ είναι κάθετη στην ευθεία $E\\Gamma$."
        },
        {
          "id": 44,
          "αριθμός": 4,
          "statement": "Να υπολογίσετε το πλήθος των διατεταγμένων εξάδων $(a_1, a_2, a_3, a_4, a_5, a_6)$ που μπορούν να δημιουργηθούν, αν οι ακέραιοι $a_1, a_2, a_3, a_4, a_5, a_6$ παίρνουν τιμές $0, 1$ και $2$ και το άθροισμα $a_1 + a_2 + a_3 + a_4 + a_5 + a_6$ είναι άρτιος ακέραιος."
        }
      ],
      "Λύκειο": [
        {
          "id": 45,
          "αριθμός": 1,
          "statement": "Να βρείτε όλες τις τριάδες μη αρνητικών ακεραίων $(x, y, z)$ με $x \\leq y$, που ικανοποιούν την εξίσωση:\n$$x^2 + y^3 = 3 \\cdot 2016^2 + 77$$"
        },
        {
          "id": 46,
          "αριθμός": 2,
          "statement": "Τα πολυώνυμα $P(x), Q(x)$ με πραγματικούς συντελεστές είναι μη σταθερά, έχουν συντελεστή του μεγιστοβάθμιου όρου ίσο με $1$ και επιπλέον ικανοποιούν τις ισότητες:\n$$2P(x) = Q\\left(\\frac{(x + 1)^2}{2}\\right) - Q\\left(\\frac{(x - 1)^2}{2}\\right)$$\nγια κάθε $x \\in \\mathbb{R}_+$, $P(1) = 1$. Να βρείτε τα πολυώνυμα $P(x)$ και $Q(x)$."
        },
        {
          "id": 47,
          "αριθμός": 3,
          "statement": "Δίνεται ισοσκελές και οξυγώνιο τρίγωνο $AB\\Gamma$ (με $AB = A\\Gamma$) και το ύψος του $\\Gamma\\Delta$. Ο κύκλος $c_1(\\Gamma, \\Gamma A)$ τέμνει την $A\\Gamma$ στο σημείο $K$, την προέκταση της $A\\Gamma$ στο σημείο $Z$ και τον κύκλο $c_2(B, BA)$ στο σημείο $E$. Η ευθεία $\\Delta Z$ τέμνει τον κύκλο $c_1$ στο σημείο $M$. Να αποδείξετε ότι:\n\n(α) $\\angle ZME = 45^\\circ$\n\n(β) Τα σημεία $E, M$ και $K$ βρίσκονται στην ίδια ευθεία.\n\n(γ) Η ευθεία $BM$ είναι παράλληλη με την ευθεία $E\\Gamma$."
        },
        {
          "id": 48,
          "αριθμός": 4,
          "statement": "Τετράγωνο $ABCD$ διαιρείται σε $n^2$ ίσα μικρά (στοιχειώδη) τετράγωνα, σχεδιάζοντας ευθείες παράλληλες στις πλευρές του. Τις κορυφές των στοιχειωδών τετραγώνων τις ονομάζουμε σημεία του πλέγματος. Ένα ρόμβο θα τον ονομάζουμε «καλό», όταν:\n\n• δεν είναι τετράγωνο\n\n• οι κορυφές του είναι σημεία του πλέγματος\n\n• οι διαγώνιές του είναι παράλληλες με τις πλευρές του τετραγώνου $ABCD$.\n\nΝα βρεθεί (συναρτήσει του $n$) το πλήθος των «καλών» ρόμβων, όπου $n$ ακέραιος αριθμός μεγαλύτερος του $2$.\n\n(Σημείωση: Ο αριθμός μεγαλύτερος του $2$.)"
        }
      ]
    }
  }
}
