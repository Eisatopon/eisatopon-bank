{
  "year": "2021-2022",
  "competitions": [
    {
      "name": "Θαλής",
      "date": "2021-11-05",
      "problems": [
        {
          "id": 1,
          "competition": "Θαλής",
          "grade": "Β' Γυμνασίου",
          "αριθμός": 1,
          "statement": "Να βρεθούν οι τριψήφιοι θετικοί ακέραιοι \\( x = \\overline{abc} \\) και \\( y = \\overline{cba} \\) για τους οποίους ισχύει \\( 0 < c < a \\) και οι δύο διαιρούνται με το 4.\n(Σημείωση: \\( x = \\overline{abc} = 100a + 10b + c \\), \\( y = \\overline{cba} = 100c + 10b + a \\))."
        },
        {
          "id": 2,
          "competition": "Θαλής",
          "grade": "Β' Γυμνασίου",
          "αριθμός": 2,
          "statement": "Οι καθηγητές των Μαθηματικών και Φυσικής βαθμολόγησαν για το Α΄ τετράμηνο τους μαθητές ενός Τμήματος του Γυμνασίου τους ως εξής:\nΟ καθηγητής των Μαθηματικών έβαλε α φορές το βαθμό 20, β φορές το βαθμό 18, γ φορές το βαθμό 16 και δ φορές το βαθμό 14. Ο καθηγητής της Φυσικής έβαλε α φορές το βαθμό 18, β φορές το βαθμό 16, γ φορές το βαθμό 14 και δ φορές το βαθμό 20. Γνωρίζουμε ότι το άθροισμα των βαθμών των μαθητών του Τμήματος στα Μαθηματικά ισούται με το άθροισμα των βαθμών των μαθητών του Τμήματος στη Φυσική. Να προσδιορίσετε τον αριθμό Ν των μαθητών του Τμήματος, αν δίνεται ότι \\( 20 < N < 28 \\)."
        },
        {
          "id": 3,
          "competition": "Θαλής",
          "grade": "Β' Γυμνασίου",
          "αριθμός": 3,
          "statement": "Στο διπλανό σχήμα, το τρίγωνο ΑΒΓ είναι ισοσκελές (ΑΒ = ΑΓ) και τα τρίγωνα ΑΕΖ, ΔΓΗ είναι ισόπλευρα. Οι διχοτόμοι των γωνιών \\( \\hat{ΒΕΖ} \\) και \\( \\hat{ΑΔΗ} \\) τέμνονται στο σημείο Κ. Οι προεκτάσεις των ευθύγραμμων τμημάτων ΕΖ και ΓΗ τέμνονται στο σημείο Ν.\nΝα αποδείξετε ότι:\n(α) \\( \\hat{ΕΚΔ} = \\hat{ΒΑΓ} \\)\n(β) \\( \\hat{ΕΝΓ} = 120^\\circ - \\hat{ΒΑΓ} \\)\n(Σημείωση: Να σχεδιάσετε στην κόλλα σας το δικό σας σχήμα)"
        },
        {
          "id": 4,
          "competition": "Θαλής",
          "grade": "Γ' Γυμνασίου",
          "αριθμός": 1,
          "statement": "Ο Γιάννης μπορεί να χρησιμοποιήσει απεριόριστες φορές το ψηφίο 9 και ακριβώς μία μόνο φορά το ψηφίο 2 για να γράψει θετικούς ακέραιους. Να βρείτε τον ελάχιστο δυνατό θετικό ακέραιο που μπορεί να γράψει ο Γιάννης ο οποίος διαιρείται με το μεγαλύτερο δυνατό πλήθος στοιχείων του συνόλου \\( Σ = \\{2, 3, 4, 5, 6, 7, 8, 9\\} \\)."
        },
        {
          "id": 5,
          "competition": "Θαλής",
          "grade": "Γ' Γυμνασίου",
          "αριθμός": 2,
          "statement": "Στο διπλανό σχήμα δίνεται τρίγωνο ΑΒΓ στο οποίο η διχοτόμος ΑΔ της γωνίας \\( \\hat{Α} \\), το ύψος ΒΕ και η μεσοκάθετη ΖΚ της πλευράς ΑΒ περνούν από το ίδιο σημείο Κ.\n(α) Να βρείτε πόσων μοιρών είναι η γωνία \\( \\hat{Α} \\) του τριγώνου ΑΒΓ.\n(β) Αν επιπλέον γνωρίζετε ότι η ευθεία ΕΔ είναι παράλληλη προς την ευθεία ΑΒ, να αποδείξετε ότι ΚΔ = ΚΕ = ΚΖ.\n(Σημείωση: Να σχεδιάσετε στην κόλλα σας το δικό σας σχήμα)"
        },
        {
          "id": 6,
          "competition": "Θαλής",
          "grade": "Γ' Γυμνασίου",
          "αριθμός": 3,
          "statement": "Μία σχολική τάξη έχει συνολικά Α μαθητές. Μία μαθήτρια, η Μαρία, αποφασίζει να στείλει ευχετήριες κάρτες στα υπόλοιπα παιδιά της τάξης. Όμως, ξεχνάει να βάλει γραμματόσημο σε \\( \\frac{Α}{4} \\) από αυτές που είχε ετοιμάσει, οπότε στέλνει τις υπόλοιπες. Από τις υπόλοιπες, λόγω καθυστέρησης του ταχυδρομείου, μόνο το \\( \\frac{1}{10} \\) έφτασε εγκαίρως. Ποια είναι η ελάχιστη δυνατή τιμή του Α;"
        },
        {
          "id": 7,
          "competition": "Θαλής",
          "grade": "Α' Λυκείου",
          "αριθμός": 1,
          "statement": "Να λύσετε στους πραγματικούς αριθμούς το σύστημα:\n\\[ \\begin{cases} 5x - 2y + \\frac{3}{2x - 6y} = \\frac{13}{2} \\\\ (5x - 2y)(x - 3y) + 2 = 6(x - 3y) \\end{cases} \\]"
        },
        {
          "id": 8,
          "competition": "Θαλής",
          "grade": "Α' Λυκείου",
          "αριθμός": 2,
          "statement": "Να προσδιορίσετε όλους τους τριψήφιους ακέραιους\n\\[ Ν = \\overline{αβγ} = 100α + 10β + γ, \\quad 0 < α < β \\]\nπου είναι ίσοι με το οκταπλάσιο του αθροίσματος \\( α + (α + 1) + \\cdots + β + (β + 1) \\), στο οποίο αθροίζουμε όλους τους ακεραίους από τον α μέχρι και τον \\( β + 1 \\)."
        },
        {
          "id": 9,
          "competition": "Θαλής",
          "grade": "Α' Λυκείου",
          "αριθμός": 3,
          "statement": "Δίνεται οξυγώνιο ισοσκελές τρίγωνο ΑΒΓ με ΑΒ = ΑΓ. Στην προέκταση της πλευράς ΒΓ προς το μέρος του Γ παίρνουμε σημείο Δ έτσι ώστε \\( \\hat{ΒΑΓ} = \\hat{ΓΑΔ} \\). Πάνω στην ευθεία ΑΓ παίρνουμε σημείο Ε τέτοιο ώστε ΒΕ = ΓΔ. Να αποδείξετε ότι \\( \\hat{ΒΕΓ} = \\hat{ΓΔΑ} \\)."
        },
        {
          "id": 10,
          "competition": "Θαλής",
          "grade": "Β' Λυκείου",
          "αριθμός": 1,
          "statement": "Να βρεθούν οι τριάδες (x, y, z) θετικών πραγματικών αριθμών που είναι λύσεις του συστήματος:\n\\[ \\begin{cases} 2x^3 - 7y^2 + 4z = -4 \\\\ 2y^3 - 7z^2 + 4x = -4 \\\\ 2z^3 - 7x^2 + 4y = -4 \\end{cases} \\]"
        },
        {
          "id": 11,
          "competition": "Θαλής",
          "grade": "Β' Λυκείου",
          "αριθμός": 2,
          "statement": "Να προσδιορίσετε όλους τους τετραψήφιους ακέραιους\n\\[ Ν = \\overline{αβγδ} = 1000α + 100β + 10γ + δ, \\quad 0 < α < γ \\]\nπου είναι ίσοι με το οκταπλάσιο του αθροίσματος\n\\[ (α - 1)^2 + α^2 + \\cdots + γ^2 + (γ + 1)^2 \\]\nστο οποίο αθροίζουμε όλα τα τετράγωνα των μη αρνητικών ακεραίων από τον \\( α - 1 \\) μέχρι και τον \\( γ + 1 \\)."
        },
        {
          "id": 12,
          "competition": "Θαλής",
          "grade": "Β' Λυκείου",
          "αριθμός": 3,
          "statement": "Δίνεται τρίγωνο ΑΒΓ με ΑΓ > ΒΓ. Παίρνουμε σημείο Δ πάνω στην πλευρά ΑΓ τέτοιο ώστε ΓΔ = ΓΒ. Αν η κάθετη στο σημείο Δ προς την ευθεία ΔΒ τέμνει την πλευρά ΑΒ στο μέσο της, να αποδείξετε ότι \\( ΑΓ = \\sqrt{3} \\cdot ΒΓ \\)."
        },
        {
          "id": 13,
          "competition": "Θαλής",
          "grade": "Γ' Λυκείου",
          "αριθμός": 1,
          "statement": "Να λύσετε στους θετικούς ακέραιους το σύστημα:\n\\[ \\begin{cases} 4α^2 = 6β^2 + 5γ^2 + 25 \\\\ 13α = 3β + 2γ + 34 \\end{cases} \\]"
        },
        {
          "id": 14,
          "competition": "Θαλής",
          "grade": "Γ' Λυκείου",
          "αριθμός": 2,
          "statement": "Θεωρούμε συνάρτηση \\( f: \\mathbb{R} \\mapsto \\mathbb{R} \\), για την οποία ισχύει\n\\[ f(2f(x) + y) = f(f(y) + x) + x \\quad (*) \\]\n(α) Να αποδείξετε ότι για κάθε \\( α \\in \\mathbb{R} \\) υπάρχει \\( z \\in \\mathbb{R} \\) τέτοιο, ώστε \\( f(z) = α \\) και ότι η f είναι 1-1.\n(β) Να βρεθούν όλες οι συναρτήσεις f που ικανοποιούν τη σχέση (*)."
        },
        {
          "id": 15,
          "competition": "Θαλής",
          "grade": "Γ' Λυκείου",
          "αριθμός": 3,
          "statement": "Δίνεται τρίγωνο ΑΒΓ (με ΑΒ < ΑΓ < ΒΓ), εγγεγραμμένο σε κύκλο C με κέντρο Ο και ακτίνα R. Θεωρούμε τα μέσα Μ, Κ, Λ των πλευρών ΒΓ, ΑΓ, ΑΒ, αντίστοιχα, καθώς και τους κύκλους \\( C_M(M, MA) \\), \\( C_K(K, KB) \\), \\( C_Λ(Λ, ΛΓ) \\) με κέντρα τα σημεία Μ, Κ, Λ και ακτίνες ΜΑ, ΚΒ, ΛΓ, αντίστοιχα, οι οποίοι τέμνουν τον κύκλο C στα σημεία Δ, Ε, Ζ, αντίστοιχα. Αν Τ, Π, Σ είναι οι ορθές προβολές των κορυφών Α, Β, Γ, αντίστοιχα, του τριγώνου ΑΒΓ προς τις απέναντι πλευρές του, να αποδείξετε ότι οι ευθείες ΔΤ, ΕΠ και ΖΣ συντρέχουν."
        }
      ]
    }
  ]
}
