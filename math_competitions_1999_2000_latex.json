{
  "year": "1999-2000",
  "προβλήματα": {
    "Θαλής": {
      "Β_Γυμνασίου": [
        {
          "id": 1,
          "αριθμός": 1,
          "statement": "Πάνω σε μια ευθεία $\\varepsilon$ θεωρούμε τα διαδοχικά σημεία $A$, $B$, $\\Gamma$. Έστω $M$ είναι το μέσον του $AB$ και $N$ είναι το μέσον του $B\\Gamma$. Να υπολογίσετε το μήκος του τμήματος $MN$, όταν:\n\nα) $AB = 8\\text{cm}$, $B\\Gamma = 10\\text{cm}$,\n\nβ) $AB = 10\\text{cm}$, $A\\Gamma = 18\\text{cm}$."
        },
        {
          "id": 2,
          "αριθμός": 2,
          "statement": "Στο σχήμα δίνεται ότι: i) $(\\varepsilon_1) \\parallel (\\varepsilon_2) \\parallel (\\varepsilon_3)$ ii) $\\Gamma\\Delta \\perp (\\varepsilon_1)$ iii) $AE = E\\Delta$ iv) $\\omega = 30^\\circ$, $\\varphi = 50^\\circ$\n\nΝα βρεθούν οι γωνίες του τετραπλεύρου $AB\\Gamma\\Delta$.\n\n<div style='text-align: center; margin: 10px 0;'><img src='https://raw.githubusercontent.com/Eisatopon/eisatopon-bank/main/images/thalis_1999_B_gymnasiou_2.png' alt='Σχήμα' style='max-width: 100%; height: auto;'/></div>"
        },
        {
          "id": 3,
          "αριθμός": 3,
          "statement": "Δίνονται οι αριθμοί:\n\n$$A = (-2)^{1000} \\cdot \\left(\\frac{3}{2}\\right)^{500} \\cdot \\left(\\frac{1}{2}\\right)^{998} \\cdot \\left(-\\frac{2}{3}\\right)^{499}$$\n\nκαι\n\n$$B = 2^\\nu \\cdot 3^{\\nu+1}$$\n\nόπου $\\nu$ άρτιος φυσικός.\n\nΝα συγκριθούν οι αριθμοί $3 \\cdot A^\\nu$ και $B$."
        },
        {
          "id": 4,
          "αριθμός": 4,
          "statement": "Δίνονται οι αριθμοί:\n\n$$A = 1 + \\frac{1}{2} + \\frac{1}{3} + \\ldots + \\frac{1}{1998} + \\frac{1}{1999}$$\n\nκαι\n\n$$B = 1 + \\frac{2}{4} + \\frac{4}{6} + \\frac{6}{8} + \\ldots + \\frac{3994}{3996} + \\frac{3996}{3998}$$\n\nΝα υπολογίσετε τον αριθμό $\\frac{A + B}{2}$."
        }
      ],
      "Γ_Γυμνασίου": [
        {
          "id": 5,
          "αριθμός": 1,
          "statement": "Στο σχήμα έχουμε:\n\nα) $AB \\parallel E\\Delta$\n\nβ) $\\hat{B} = 90^\\circ$\n\nγ) $\\hat{B}\\widehat{A\\Gamma} = \\Gamma\\widehat{E\\Delta} = 45^\\circ$\n\nδ) $AB = \\alpha$, $\\Delta E = 2\\alpha$.\n\nΝα υπολογιστεί το μήκος του $AE$.\n\n<div style='text-align: center; margin: 10px 0;'><img src='https://raw.githubusercontent.com/Eisatopon/eisatopon-bank/main/images/thalis_1999_G_gymnasiou_1.png' alt='Σχήμα' style='max-width: 100%; height: auto;'/></div>"
        },
        {
          "id": 6,
          "αριθμός": 2,
          "statement": "Στο διπλανό σχήμα το $AB\\Gamma\\Delta$ είναι τετράγωνο και το $A\\Gamma EZ$ ορθογώνιο. Να υπολογίσετε το λόγο\n\n$$\\frac{(AB\\Gamma\\Delta)}{(A\\Gamma EZ)}$$\n\n<div style='text-align: center; margin: 10px 0;'><img src='https://raw.githubusercontent.com/Eisatopon/eisatopon-bank/main/images/thalis_1999_G_gymnasiou_2.png' alt='Σχήμα' style='max-width: 100%; height: auto;'/></div>"
        },
        {
          "id": 7,
          "αριθμός": 3,
          "statement": "Έστω\n\n$$A = \\frac{(-2)^\\nu}{2\\nu^2}$$\n\nκαι\n\n$$B = \\frac{(-2)^\\nu}{2\\nu^2 + 3}$$\n\nόπου $\\nu$ είναι θετικός ακέραιος.\n\nΝα βρεθεί ποιος από τους αριθμούς $A$, $B$ είναι μεγαλύτερος."
        },
        {
          "id": 8,
          "αριθμός": 4,
          "statement": "Να βρείτε πόσοι από τους αριθμούς $1$, $2$, $3$, $\\ldots$, $1999$ δε διαιρούνται ούτε με το $5$ ούτε με το $7$."
        }
      ],
      "Α_Λυκείου": [
        {
          "id": 9,
          "αριθμός": 1,
          "statement": "Το άθροισμα δύο ακεραίων είναι $26$, ενώ αν διαιρέσουμε το μεγαλύτερο με το μικρότερο βρίσκουμε πηλίκο $4$ και υπόλοιπο $1$. Να βρεθούν οι αριθμοί."
        },
        {
          "id": 10,
          "αριθμός": 2,
          "statement": "Μια σκάλα ακουμπά στο έδαφος και στον τοίχο. Το σημείο επαφής $A$ στον τοίχο βρίσκεται σε ύψος $h$ από το έδαφος. Επιπλέον υπάρχει ένα σημείο της σκάλας που απέχει ίση απόσταση $x$ από τον τοίχο και το έδαφος. Να βρείτε το μήκος της σκάλας συναρτήσει των $h$ και $x$."
        },
        {
          "id": 11,
          "αριθμός": 3,
          "statement": "Στην πρόσφατη έκλειψη Ηλίου στη χώρα μας ο δίσκος της Σελήνης κάλυπτε το δίσκο του Ηλίου έτσι ώστε η καλυπτόμενη επιφάνεια να μεγαλώνει σιγά - σιγά. Το σχήμα μας δείχνει μια φάση της κάλυψης αυτής. Να αποδείξετε ότι σε οποιαδήποτε χρονική στιγμή του φαινομένου, η διαφορά μεταξύ των μη επικαλυπτόμενων επιφανειών $H(O) - \\Sigma(O)$ παραμένει σταθερή.\n\n<div style='text-align: center; margin: 10px 0;'><img src='https://raw.githubusercontent.com/Eisatopon/eisatopon-bank/main/images/thalis_1999_A_lykeiou_3.png' alt='Σχήμα' style='max-width: 100%; height: auto;'/></div>"
        },
        {
          "id": 12,
          "αριθμός": 4,
          "statement": "Αν $\\alpha$ περιττός ακέραιος, να δειχθεί ότι ο αριθμός $\\alpha^4 + 6\\alpha^2 - 7$ είναι πολλαπλάσιο του $128$."
        }
      ],
      "Β_Λυκείου": [
        {
          "id": 13,
          "αριθμός": 1,
          "statement": "Δίνεται η εξίσωση\n\n$$x^2 - (4\\alpha - 7)x + 3\\alpha^2 - 17\\alpha + 10 = 0$$\n\nόπου $\\alpha \\in \\mathbb{Z}$, $\\alpha \\geq -1$.\n\nα) Να αποδείξετε ότι το άθροισμα των τετραγώνων των ριζών της είναι περιττός ακέραιος.\n\nβ) Να υπολογιστεί η τιμή του $\\alpha$ έτσι ώστε η μεγαλύτερη ρίζα να είναι τετραπλάσια της μικρότερης."
        },
        {
          "id": 14,
          "αριθμός": 2,
          "statement": "Οι πραγματικοί αριθμοί $x$, $y$, $z$ ικανοποιούν τις ανισότητες\n\n$$|x| \\geq |y + z|, \\quad |y| \\geq |z + x|, \\quad |z| \\geq |x + y|$$\n\nΝα δειχθεί ότι $x + y + z = 0$."
        },
        {
          "id": 15,
          "αριθμός": 3,
          "statement": "Θεωρούμε τρίγωνο $AB\\Gamma$ με $AB < A\\Gamma$, εγγεγραμμένο σε κύκλο. Έστω $\\Delta$ το μέσον του τόξου $B\\widehat{\\Gamma}$ που περιέχει την κορυφή $A$. Αν $E$ είναι το ίχνος της κάθετης από το $\\Delta$ προς την $A\\Gamma$, να αποδειχθεί ότι $AB + AE = E\\Gamma$."
        },
        {
          "id": 16,
          "αριθμός": 4,
          "statement": "Δίνεται ορθογώνιο και ισοσκελές τρίγωνο $AB\\Gamma$ με $\\hat{A} = 90^\\circ$ και κάθετες πλευρές μήκους $1$. Από σημείο $P$ της υποτείνουσας $B\\Gamma$ φέρουμε κάθετες $PK$, $P\\Theta$ προς τις $AB$, $A\\Gamma$ αντίστοιχα. Να αποδείξετε ότι για οποιαδήποτε θέση του $P$, ένα από τα εμβαδά $(BKP)$, $(P\\Theta\\Gamma)$ και $(KP\\Theta A)$ είναι μεγαλύτερο ή ίσο του $\\frac{2}{9}$."
        }
      ],
      "Γ_Λυκείου": [
        {
          "id": 17,
          "αριθμός": 1,
          "statement": "Δίνεται η εξίσωση\n\n$$x^4 - 2\\alpha x^2 + x + \\alpha^2 - \\alpha = 0, \\quad \\alpha \\in \\mathbb{R}$$\n\nα) Θεωρείστε στην εξίσωση το $\\alpha$ ως άγνωστο, το $x$ ως παράμετρο και βρείτε τις ρίζες της συναρτήσει του $x$.\n\nβ) Βρείτε τις ρίζες της παραπάνω εξίσωσης με άγνωστο το $x$ συναρτήσει της παραμέτρου $\\alpha$."
        },
        {
          "id": 18,
          "αριθμός": 2,
          "statement": "Δίνεται η τριγωνομετρική εξίσωση:\n\n$$(\\text{ημ}x - \\text{συν}x)\\text{ημ}2x = \\lambda(\\text{ημ}^3 x - \\text{συν}^3 x)$$\n\nόπου $\\lambda \\in \\mathbb{R}$.\n\nα) Να βρεθούν οι τιμές του $\\lambda$ για τις οποίες η εξίσωση έχει μια τουλάχιστον ρίζα στο διάστημα $\\left(\\frac{\\pi}{2}, \\pi\\right)$.\n\nβ) Να λυθεί η εξίσωση, όταν είναι $\\lambda = -\\frac{2}{3}$."
        },
        {
          "id": 19,
          "αριθμός": 3,
          "statement": "Έστω $AB\\Gamma$ ορθογώνιο τρίγωνο με $\\hat{A} = 90^\\circ$. Σχηματίζουμε εξωτερικά του τριγώνου το τετράγωνο $B\\Gamma\\Delta E$ και φέρουμε την εσωτερική διχοτόμο της $\\hat{A}$. Να αποδειχθεί ότι αυτή χωρίζει το τετράγωνο σε δύο ισεμβαδικά τραπέζια."
        },
        {
          "id": 20,
          "αριθμός": 4,
          "statement": "Αν $\\alpha_1$, $\\alpha_2$, $\\ldots$, $\\alpha_{19}$ είναι διαφορετικοί ανά δύο μη μηδενικοί φυσικοί αριθμοί, να αποδειχθεί ότι υπάρχουν $x_1$, $x_2$, $\\ldots$, $x_{19} \\in \\{0, 1\\}$, όχι όλοι μηδέν, τέτοιοι ώστε ο αριθμός $\\alpha_1x_1 + \\alpha_2x_2 + \\ldots + \\alpha_{19}x_{19}$ να είναι πολλαπλάσιο του $19$."
        }
      ]
    },
    "Ευκλείδης": {
      "Β_Γυμνασίου": [
        {
          "id": 21,
          "αριθμός": 1,
          "statement": "Το έτος $2001$ έχει την εξής ιδιότητα:\n\nΕίναι τετραψήφιος αριθμός και αν διπλασιάσουμε το ψηφίο των μονάδων παίρνουμε το ψηφίο των χιλιάδων. Να βρεθεί το πλήθος όλων των τετραψήφιων αριθμών που έχουν την παραπάνω ιδιότητα."
        },
        {
          "id": 22,
          "αριθμός": 2,
          "statement": "Αν για κάθε θετικό ακέραιο αριθμό $\\nu$ ισχύει η ισότητα\n\n$$\\frac{1}{\\nu(\\nu + 1)} = \\frac{1}{\\nu} - \\frac{1}{\\nu + 1}$$\n\nνα υπολογίσετε το άθροισμα\n\n$$\\Sigma = \\frac{1}{1 \\cdot 2} + \\frac{1}{2 \\cdot 3} + \\frac{1}{3 \\cdot 4} + \\ldots + \\frac{1}{2000 \\cdot 2001}$$"
        },
        {
          "id": 23,
          "αριθμός": 3,
          "statement": "Αν ο αριθμός $\\nu$ είναι θετικός ακέραιος, να δειχτεί ότι ο αριθμός\n\n$$A = 1 - \\frac{1}{1 + \\frac{1}{1 + \\frac{1}{\\nu}}}$$\n\nδεν είναι ποτέ ακέραιος."
        },
        {
          "id": 24,
          "αριθμός": 4,
          "statement": "Στο σχήμα το τετράπλευρο $AB\\Gamma\\Delta$ είναι ορθογώνιο και το τμήμα $K\\Lambda$ το χωρίζει σε δύο τετράπλευρα που έχουν ίσα εμβαδά. Αν είναι $B\\Gamma = \\alpha$, $\\Gamma\\Delta = \\beta$, $BK = x$ και $\\Lambda\\Delta = y$, να δειχτεί ότι:\n\n1) $x = y$.\n\n2) Τα τρίγωνα $BOK$ και $\\Lambda OK$ έχουν ίσα εμβαδά ($O$ το κέντρο του).\n\n3) Τα τετράπλευρα $ABO\\Lambda$ και $\\Gamma\\Delta OK$ έχουν ίσα εμβαδά.\n\n<div style='text-align: center; margin: 10px 0;'><img src='https://raw.githubusercontent.com/Eisatopon/eisatopon-bank/main/images/euklidis_2000_B_gymnasiou_4.PNG' alt='Σχήμα' style='max-width: 100%; height: auto;'/></div>"
        }
      ],
      "Γ_Γυμνασίου": [
        {
          "id": 25,
          "αριθμός": 1,
          "statement": "α) Να αποδείξετε ότι:\n\n$$\\frac{2}{\\nu(\\nu + 1)(\\nu + 2)} = \\left(\\frac{1}{\\nu} - \\frac{1}{\\nu + 1}\\right) - \\left(\\frac{1}{\\nu + 1} - \\frac{1}{\\nu + 2}\\right)$$\n\nβ) Να υπολογιστεί το άθροισμα\n\n$$\\Sigma = \\frac{1}{1 \\cdot 2 \\cdot 3} + \\frac{1}{2 \\cdot 3 \\cdot 4} + \\frac{1}{3 \\cdot 4 \\cdot 5} + \\ldots + \\frac{1}{1999 \\cdot 2000 \\cdot 2001}$$"
        },
        {
          "id": 26,
          "αριθμός": 2,
          "statement": "Για τους αριθμούς $\\alpha$, $\\beta$, $x$, $y$ ισχύει $xy - \\alpha\\beta = 1$. Να αποδείξετε ότι\n\n$$\\alpha^2 + \\beta^2 + x^2 + y^2 + \\alpha x + \\beta y > 1$$"
        },
        {
          "id": 27,
          "αριθμός": 3,
          "statement": "α) Να παραγοντοποιηθεί η παράσταση $x^4 + 4y^4$.\n\nβ) Αν οι αριθμοί $x$, $y$ είναι θετικοί ακέραιοι με $y \\geq 2$, να αποδείξετε ότι ο αριθμός $x^4 + 4y^4$ είναι σύνθετος."
        },
        {
          "id": 28,
          "αριθμός": 4,
          "statement": "Στο σχήμα έχουμε:\n\n(α) το τρίγωνο $AB\\Gamma$ είναι ορθογώνιο και ισοσκελές\n\n(β) $\\Delta\\Lambda = x$, $\\Lambda E = y$, $A\\Gamma = 2x + y$\n\n(γ) Το $\\Delta EZH$ είναι τετράγωνο με $(\\Delta EZH) = \\frac{2}{5}(AB\\Gamma)$.\n\nΝα υπολογίσετε:\n\n1) το λόγο $\\frac{x}{y}$ και\n\n2) το λόγο $\\frac{(\\Lambda\\Delta E)}{(AB\\Gamma)}$\n\n<div style='text-align: center; margin: 10px 0;'><img src='https://raw.githubusercontent.com/Eisatopon/eisatopon-bank/main/images/euklidis_2000_G_gymnasiou_4.PNG' alt='Σχήμα' style='max-width: 100%; height: auto;'/></div>"
        }
      ],
      "Α_Λυκείου": [
        {
          "id": 29,
          "αριθμός": 1,
          "statement": "Αν $\\alpha$ και $x$ πραγματικοί με $\\alpha \\geq 1$, να δειχτεί ότι:\n\n$$\\frac{x^2 + \\alpha}{\\sqrt{x^2 + \\alpha} - 1} \\geq 2$$\n\nΠότε ισχύει η ισότητα;"
        },
        {
          "id": 30,
          "αριθμός": 2,
          "statement": "Θεωρούμε $100$ αριθμούς $\\alpha_1$, $\\alpha_2$, $\\ldots$, $\\alpha_{100}$ από τους οποίους οι $40$ είναι ίσοι με $1$ και οι $60$ με $2$ και τους τοποθετούμε πάνω σε ένα κύκλο έτσι, ώστε να μην υπάρχουν τρεις ίσοι αριθμοί σε διαδοχικές θέσεις. Σχηματίζονται έτσι $100$ τριάδες $T_i$, $i = 1, 2, \\ldots, 100$, αριθμών σε διαδοχικές θέσεις πάνω στον κύκλο. Έστω $P_i$ είναι το γινόμενο και $S_i$ είναι το άθροισμα των τριών αριθμών της τριάδας $T_i$, $i = 1, 2, \\ldots, 100$. Να δειχτεί ότι:\n\nα) $P_i = 2S_i - 6$, για κάθε $i = 1, 2, \\ldots, 100$.\n\nβ) $P_1 + P_2 + P_3 + \\ldots + P_{100} = 360$."
        },
        {
          "id": 31,
          "αριθμός": 3,
          "statement": "α) Να παραγοντοποιηθεί η παράσταση $x^4 + 4y^4$.\n\nβ) Αν οι αριθμοί $x$, $y$ είναι θετικοί ακέραιοι με $y \\geq 2$, να αποδείξετε ότι ο αριθμός $x^4 + 4y^4$ είναι σύνθετος."
        },
        {
          "id": 32,
          "αριθμός": 4,
          "statement": "Θεωρούμε τις κάθετες ημιευθείες $Ot$, $Os$, το σημείο $A$ της $Ot$ με $OA = x$ και το σημείο $B$ της $Os$ με $OB = y$ και $y < x$. Κατασκευάζουμε το τετράγωνο $AB\\Gamma\\Delta$ μέσα στη γωνία $\\widehat{tOs}$. Από την κορυφή $\\Delta$ φέρνουμε ευθεία $\\varepsilon$ κάθετη στη διχοτόμο της γωνίας $\\widehat{tOs}$ που τέμνει την ευθεία $\\Gamma\\Delta$ στο σημείο $E$. Να δειχτεί ότι:\n\nα) $A\\Delta = x + y$ και $BE = 2x$.\n\nβ) Το τρίγωνο $B\\Gamma E$ είναι ισοσκελές."
        }
      ],
      "Β_Λυκείου": [
        {
          "id": 33,
          "αριθμός": 1,
          "statement": "Έστω κύκλος $(O, R)$, μια διάμετρος του $AB$ και ένα σημείο του $\\Gamma$ διαφορετικό των $A$, $B$. Θεωρούμε τις εφαπτόμενες του κύκλου στα σημεία $B$ και $\\Gamma$ αντιστοίχως, οι οποίες τέμνονται στο $P$. Η κάθετος από το $\\Gamma$ προς τη διάμετρο $AB$ την τέμνει στο $\\Delta$, ενώ η ευθεία $AP$ τέμνει την ευθεία $\\Gamma\\Delta$ στο σημείο $E$. Γράφουμε και τον κύκλο $(\\gamma)$ που έχει χορδή τη $B\\Gamma$ και εφάπτεται της $B\\Gamma$ στο $\\Gamma$. Η $\\Delta E$ προεκτεινόμενη τέμνει την ευθεία $B\\Gamma$ στο $Z$ και τον κύκλο $(\\gamma)$ στο $H$.\n\nΝα αποδείξετε ότι οι ευθείες $ZA$, $BE$ και $\\Gamma H$ περνάνε από το ίδιο σημείο."
        },
        {
          "id": 34,
          "αριθμός": 2,
          "statement": "Για $x$, $y$, $z > 0$ να αποδείξετε ότι:\n\nα) $\\frac{x^3 + y^3}{x^2 + xy + y^2} \\geq \\frac{x + y}{3}$\n\nβ) $f(x, y, z) = \\frac{x^3}{x^2 + xy + y^2} + \\frac{y^3}{y^2 + yz + z^2} + \\frac{z^3}{z^2 + zx + x^2} \\geq \\frac{x + y + z}{3}$"
        },
        {
          "id": 35,
          "αριθμός": 3,
          "statement": "Θεωρούμε το ευθύγραμμο τμήμα $AB = 3\\alpha$ και τα σημεία του $\\Gamma$ και $\\Theta$ με $B\\Gamma = \\alpha$, $B\\Theta = 2\\alpha$. Κατασκευάζουμε το τετράγωνο $B\\Gamma\\Delta E$ και $B\\Theta HZ$ εκατέρωθεν του $AB$. Να αποδείξετε ότι οι ευθείες $AB$, $\\Delta Z$ και $EH$ διέρχονται από το ίδιο σημείο."
        },
        {
          "id": 36,
          "αριθμός": 4,
          "statement": "Δύο μαθητές $A$ και $B$ παίζουν το ακόλουθο παιχνίδι:\n\nΠάνω σε ένα κύκλο δίνονται $100$ διαφορετικά σημεία και οι δύο μαθητές διαδοχικά ο ένας μετά τον άλλο γράφουν μια χορδή, διαφορετική κάθε φορά, με άκρα δύο οποιαδήποτε από τα $100$ σημεία. Το παιχνίδι τελειώνει όταν καθένα από τα $100$ σημεία χρησιμοποιηθεί ως άκρο χορδής μία τουλάχιστον φορά. Νικητής είναι ο μαθητής ο οποίος θα γράψει τη χορδή με την οποία τελειώνει το παιχνίδι.\n\nΑν ο μαθητής $A$ αρχίζει πρώτος, ποιος από τους δύο μαθητές έχει στρατηγική νίκης; (δηλαδή ποιος από τους δύο μαθητές μπορεί να παίξει έτσι, ώστε να νικήσει, ανεξάρτητος του πως θα παίξει ο άλλος;)"
        }
      ],
      "Γ_Λυκείου": [
        {
          "id": 37,
          "αριθμός": 1,
          "statement": "Έστω τρίγωνο $AB\\Gamma$ με $AB < A\\Gamma$. Ένας κύκλος που έχει χορδή τη $B\\Gamma$ τέμνει την πλευρά $AB$ στο μέσο της $\\Delta$ και την πλευρά $A\\Gamma$ στο σημείο $E$. Γράφουμε και τον κύκλο $(\\gamma)$ που έχει χορδή τη $\\Gamma E$ και εφάπτεται της $B\\Gamma$ στο $\\Gamma$. Η $\\Delta E$ προεκτεινόμενη τέμνει την ευθεία $B\\Gamma$ στο $Z$ και τον κύκλο $(\\gamma)$ στο $H$.\n\nΝα αποδείξετε ότι οι ευθείες $ZA$, $BE$ και $\\Gamma H$ περνάνε από το ίδιο σημείο."
        },
        {
          "id": 38,
          "αριθμός": 2,
          "statement": "Έστω η συνάρτηση $f: \\mathbb{R} \\to \\mathbb{R}$ με τύπο\n\n$$f(x) = \\frac{12(\\alpha x + 36)}{x^2 + 36}$$\n\nόπου ο $\\alpha$ είναι ακέραιος.\n\nΝα βρεθούν οι τιμές του $\\alpha$ για τις οποίες η μέγιστη και η ελάχιστη τιμή της $f$ είναι ακέραιοι αριθμοί."
        },
        {
          "id": 39,
          "αριθμός": 3,
          "statement": "Για $x$, $y$, $z > 0$ να αποδείξετε ότι:\n\nα) $\\frac{x^3 + y^3}{x^2 + xy + y^2} \\geq \\frac{x + y}{3}$\n\nβ) $f(x, y, z) = \\frac{x^3}{x^2 + xy + y^2} + \\frac{y^3}{y^2 + yz + z^2} + \\frac{z^3}{z^2 + zx + x^2} \\geq \\frac{x + y + z}{3}$\n\nΠότε ισχύει η ισότητα;"
        },
        {
          "id": 40,
          "αριθμός": 4,
          "statement": "Δύο μαθητές $A$ και $B$ παίζουν το ακόλουθο παιχνίδι:\n\nΠάνω σε ένα κύκλο δίνονται $100$ διαφορετικά σημεία και οι δύο μαθητές διαδοχικά ο ένας μετά τον άλλο γράφουν μια χορδή, διαφορετική κάθε φορά, με άκρα δύο οποιαδήποτε από τα $100$ σημεία. Το παιχνίδι τελειώνει όταν καθένα από τα $100$ σημεία χρησιμοποιηθεί ως άκρο χορδής μία τουλάχιστον φορά. Νικητής είναι ο μαθητής ο οποίος θα γράψει τη χορδή με την οποία τελειώνει το παιχνίδι.\n\nΑν ο μαθητής $A$ αρχίζει πρώτος, ποιος από τους δύο μαθητές έχει στρατηγική νίκης; (δηλαδή ποιος από τους δύο μαθητές μπορεί να παίξει έτσι, ώστε να νικήσει, ανεξάρτητος του πως θα παίξει ο άλλος;)"
        }
      ]
    },
    "Αρχιμήδης": {
      "μικροί": [
        {
          "id": 41,
          "αριθμός": 1,
          "statement": "Αν $\\alpha$, $\\beta$, $x$, $y$ είναι θετικοί πραγματικοί αριθμοί τέτοιοι ώστε $\\alpha + \\beta = 1$, να αποδείξετε ότι\n\n$$\\frac{1}{\\frac{\\alpha}{x} + \\frac{\\beta}{y}} \\leq \\alpha x + \\beta y$$\n\nΠότε ισχύει η ισότητα;"
        },
        {
          "id": 42,
          "αριθμός": 2,
          "statement": "Οι αριθμοί $\\mu$, $\\nu$ είναι ακέραιοι.\n\nα) Να βρεθούν τα ζεύγη $(\\mu, \\nu)$ που επαληθεύουν την εξίσωση $\\mu^3 - 4\\mu\\nu^2 = 8\\nu^3 - 2\\mu^2\\nu$.\n\nβ) Από τα ζεύγη που θα βρείτε να προσδιορίσετε εκείνα που ικανοποιούν την εξίσωση $\\mu + \\nu^2 = 3$."
        },
        {
          "id": 43,
          "αριθμός": 3,
          "statement": "Έχουμε να ζυγίσουμε $8$ σώματα διαφορετικού βάρους με μία ζυγαριά χωρίς σταθμά, δηλαδή με αυτήν μπορούμε μόνο να συγκρίνουμε τα βάρη δύο σωμάτων.\n\nα) Πόσες είναι οι λιγότερες ζυγίσεις που πρέπει να κάνουμε για να προσδιορίσουμε το βαρύτερο σώμα;\n\nβ) Πόσες επιπλέον ζυγίσεις θα χρειαστούμε για να προσδιορίσουμε το δεύτερο σε βάρος σώμα;"
        },
        {
          "id": 44,
          "αριθμός": 4,
          "statement": "Θεωρούμε τρίγωνο $AB\\Gamma$ και φέρουμε το ύψος $A\\Delta$ και τις διχοτόμους $AE$, $BZ$ που τέμνονται στο $I$. Από το $I$ φέρουμε την $I\\Theta$ κάθετη προς την $A\\Gamma$. Επιπλέον φέρουμε την ευθεία $x'Ax$ κάθετη στην $A\\Gamma$. Η προέκταση της $E\\Theta$ τέμνει την $x'Ax$ στο $K$.\n\nΝα αποδείξετε ότι $AK = A\\Delta$."
        }
      ],
      "μεγάλοι": [
        {
          "id": 45,
          "αριθμός": 1,
          "statement": "Δίνεται τρίγωνο $AB\\Gamma$ εγγεγραμμένο σε κύκλο ακτίνας $R$. Οι $B\\Delta$, $\\Gamma E$ είναι οι διχοτόμοι των γωνιών $\\widehat{B}$ και $\\widehat{\\Gamma}$ και η $\\Delta E$ τέμνει το τόξο $A\\widehat{B}$ που δεν περιέχει το $\\Gamma$, στο σημείο $K$. Αν είναι $KA_1 \\perp B\\Gamma$, $KB_1 \\perp A\\Gamma$, $K\\Gamma_1 \\perp AB$ και το σημείο $\\Delta$ απέχει από τις πλευρές $BA$ και $B\\Gamma$ απόσταση ίση με $x$, ενώ το $E$ απέχει από τις πλευρές $\\Gamma A$, $B\\Gamma$ απόσταση ίση με $y$, τότε:\n\nα) να εκφράσετε τα μήκη των τμημάτων $KA_1$, $KB_1$, $K\\Gamma_1$ συναρτήσει των $x$, $y$ και του λόγου $\\lambda = \\frac{K\\Delta}{E\\Delta}$\n\nβ) να αποδείξετε ότι $\\frac{1}{KB} = \\frac{1}{KA} + \\frac{1}{K\\Gamma}$."
        },
        {
          "id": 46,
          "αριθμός": 2,
          "statement": "Να αποδείξετε ότι δεν υπάρχουν θετικοί ακέραιοι $\\alpha$, $\\beta$ τέτοιοι ώστε το γινόμενο $(15\\alpha + \\beta) \\cdot (\\alpha + 15\\beta)$ να είναι μια δύναμη με βάση το $3$ και εκθέτη ακέραιο."
        },
        {
          "id": 47,
          "αριθμός": 3,
          "statement": "Έστω $f: \\mathbb{N} \\to \\mathbb{R}$ είναι μια συνάρτηση τέτοια ώστε\n\n$$f(1) = 3$$\n\nκαι\n\n$$f(m + n) + f(m - n) = \\frac{f(2m) + f(2n)}{2}$$\n\nγια όλους τους μη αρνητικούς ακέραιους $m$, $n$ με $m \\geq n$. Να βρεθεί ο τύπος της συνάρτησης $f$."
        },
        {
          "id": 48,
          "αριθμός": 4,
          "statement": "Στον πίνακα είναι γραμμένοι όλοι οι αριθμοί από $1$ ως $500$.\n\nΔύο μαθητές παίζουν το εξής παιχνίδι:\n\nΜε τη σειρά ο ένας μετά τον άλλο διαγράφουν από ένα αριθμό. Το παιχνίδι τελειώνει όταν απομένουν δύο αριθμοί. Νικητής είναι ο $B$, αν το άθροισμα των αριθμών που απομένουν διαιρείται με το $3$, διαφορετικά νικητής είναι ο $A$. Αν αρχίζει πρώτος ο $A$, ποιος από τους δύο μαθητές έχει στρατηγική νίκης;"
        }
      ]
    }
  }
}
