{
  "year": "2005-2006",
  "προβλήματα": {
    "Θαλής": {
      "Β_Γυμνασίου": [
        {
          "id": 1,
          "αριθμός": 1,
          "statement": "Να υπολογιστεί το 3,6% του αριθμού\n\nA = (3 + (4,2/0,1)) / ((1/0,3 − 7/3) · 0,3125)."
        },
        {
          "id": 2,
          "αριθμός": 2,
          "statement": "Ο Γιώργος πήγε στο βιβλιοπωλείο έχοντας 20 €. Στο μαγαζί υπάρχουν δύο είδη μολυβιών.\nΗ εξάδα του πρώτου είδους κοστίζει 1,17 € ενώ η εξάδα του δεύτερου είδους κοστίζει 1,60 €.\nΠόσες εξάδες κάθε κατηγορίας πρέπει ν’ αγοράσει ο Γιώργος έτσι ώστε να πάρει τα λιγότερα ρέστα;"
        },
        {
          "id": 3,
          "αριθμός": 3,
          "statement": "Για ποια ψηφία α και β διαιρείται δια του 45 ο αριθμός του οποίου η παράσταση στο δεκαδικό σύστημα αρίθμησης είναι 6α12β;"
        },
        {
          "id": 4,
          "αριθμός": 4,
          "statement": "Έστω η γωνία xOy = 70°, OA μια ημιευθεία κάθετη στην Ox και OB μια ημιευθεία κάθετη στην Oy.\nΝα υπολογιστούν τα μέτρα των γωνιών ∠AOB, ∠AOy και ∠BOx."
        }
      ],
      "Γ_Γυμνασίου": [
        {
          "id": 5,
          "αριθμός": 1,
          "statement": "Έστω α = β + 2005. Να βρείτε την αριθμητική τιμή της παράστασης:\n\nA = − 3 [ 2(α + 2β) − 2(3β − 2α) − 4β ] + 19(α − β)."
        },
        {
          "id": 6,
          "αριθμός": 2,
          "statement": "Να βρείτε το μικρότερο θετικό πολλαπλάσιο του 2005, το οποίο διαιρούμενο δια του 2001 αφήνει υπόλοιπο 12."
        },
        {
          "id": 7,
          "αριθμός": 3,
          "statement": "Να βρεθεί ο μικρότερος θετικός ρητός αριθμός του οποίου το 33% καθώς και το 15% είναι ακέραιος."
        },
        {
          "id": 8,
          "αριθμός": 4,
          "statement": "Είναι δυνατόν να υπάρχουν στο εσωτερικό ενός κυρτού τετραπλεύρου δύο διαφορετικά σημεία από το καθένα από τα οποία όλες οι πλευρές του τετραπλεύρου να φαίνονται από ίσες γωνίες; Δικαιολογείστε την απάντησή σας."
        }
      ],
      "Α_Λυκείου": [
        {
          "id": 9,
          "αριθμός": 1,
          "statement": "Να αποδειχθεί ότι ο αριθμός 2003 · 2005^3 − 2004 · 2002^3 είναι κύβος ακεραίου αριθμού."
        },
        {
          "id": 10,
          "αριθμός": 2,
          "statement": "Να απλοποιηθεί η παράσταση\n\n√(13 + 30√(2 + √(9 + 4√2)))."
        },
        {
          "id": 11,
          "αριθμός": 3,
          "statement": "Να αναλυθεί το πολυώνυμο\n\nx^6 − 2x^5 + x^2 − x − 2\n\nσε γινόμενο τριών πολυωνύμων θετικού βαθμού."
        },
        {
          "id": 12,
          "αριθμός": 4,
          "statement": "Να αποδειχθεί ότι αν η ευθεία που ενώνει τα μέσα των δυο απέναντι πλευρών ενός κυρτού τετραπλεύρου διαιρεί το τετράπλευρο σε δυο ισεμβαδικά τετράπλευρα, τότε το τετράπλευρο είναι τραπέζιο."
        }
      ],
      "Β_Λυκείου": [
        {
          "id": 13,
          "αριθμός": 1,
          "statement": "Αν a, b είναι πραγματικοί αριθμοί τέτοιοι ώστε να ισχύει:\n\n(a + √(a^2 + 1))(b + √(b^2 + 1)) = 1,\n\nνα αποδειχθεί ότι a + b = 0."
        },
        {
          "id": 14,
          "αριθμός": 2,
          "statement": "Έστω ένα τρίγωνο ABC, με AB = AC. Ονομάζουμε M το μέσον της BC και D το σημείο τομής της πλευράς AC με την κάθετη από το σημείο M στην πλευρά AC. Έστω E το σημείο τομής της BD με την AM. Ποιο από τα ευθύγραμμα τμήματα AE και AD είναι μεγαλύτερο;"
        },
        {
          "id": 15,
          "αριθμός": 3,
          "statement": "Έστω ABCD τετράπλευρο εγγεγραμμένο σε κύκλο κέντρου O το οποίο είναι εσωτερικό σημείο του τετραπλεύρου και K, L, M, N τα μέσα των πλευρών AB, BC, CD, DA αντίστοιχα. Να αποδειχθεί ότι οι διχοτόμοι των γωνιών KOM και LON, είναι κάθετες μεταξύ τους."
        },
        {
          "id": 16,
          "αριθμός": 4,
          "statement": "Να εξεταστεί αν υπάρχουν πραγματικοί αριθμοί x, τέτοιοι ώστε να ισχύει:\n\n(1 + x^3)^4 + (1 + x^2)^4 = 2x^4."
        }
      ],
      "Γ_Λυκείου": [
        {
          "id": 17,
          "αριθμός": 1,
          "statement": "Έστω k μη μηδενικός πραγματικός αριθμός και (a_ν) μια ακολουθία θετικών αριθμών τέτοιων ώστε να ισχύει:\n\n(a_{ν+1})^2 + a_{ν+1} = k((a_ν)^2 + a_ν) + (k − 1)a_{ν+1}a_ν,\n\nγια κάθε ν θετικό ακέραιο.\nΝα αποδειχθεί ότι η ακολουθία (a_ν) είναι γεωμετρική πρόοδος."
        },
        {
          "id": 18,
          "αριθμός": 2,
          "statement": "Για ακεραίους m και n, να αποδειχθεί ότι αν ο αριθμός m^2 + 28mn + n^2 διαιρείται δια 13, τότε και ο αριθμός m^3 + n^3 διαιρείται διά του 13."
        },
        {
          "id": 19,
          "αριθμός": 3,
          "statement": "Έστω XOY μια κυρτή γωνία, P εσωτερικό σημείο της και C ο κύκλος που διέρχεται από τα σημεία O, P και τέμνει τις OX, OY αντίστοιχα στα σημεία A και B, διαφορετικά από το O.\nΝα αποδείξετε ότι ο λόγος\n\nAB / (PA + PB)\n\nείναι σταθερός για οποιαδήποτε θέση του κύκλου C."
        },
        {
          "id": 20,
          "αριθμός": 4,
          "statement": "Για πραγματικούς αριθμούς a, b, c, x τέτοιους ώστε a < b, c < b, x > (a + c)/2, να αποδειχθεί ότι:\n\n(x − c)/(b − a) + (x − a)/(b − c) + (b − x)/(2x − a − c) ≥ 3/2."
        }
      ]
    },
    "Ευκλείδης": {
      "Β_Γυμνασίου": [
        {
          "id": 21,
          "αριθμός": 1,
          "statement": "Οι αριθμοί α, β είναι ακέραιοι και ισχύει α + β = 1000. Είναι δυνατόν να ισχύει 3α + 5β = 3005; Δικαιολογείστε την απάντησή σας."
        },
        {
          "id": 22,
          "αριθμός": 2,
          "statement": "Σε ένα δοχείο υπάρχουν 6 λευκά, 9 κίτρινα, 12 κόκκινα και 15 πράσινα σφαιρίδια. Να προσδιοριστεί ο ελάχιστος αριθμός σφαιριδίων που πρέπει να πάρουμε τυχαία έτσι ώστε να εξασφαλιστεί η παρουσία στο δείγμα τουλάχιστον:\nα) 3 λευκών,\nβ) 5 κίτρινων,\nγ) 6 κόκκινων,\nδ) 10 πράσινων σφαιριδίων\n(τέσσερα διαφορετικά ερωτήματα)."
        },
        {
          "id": 23,
          "αριθμός": 3,
          "statement": "Δέκα σημεία είναι τοποθετημένα σε σχήμα ισόπλευρου τριγώνου όπως στο σχήμα. Να διαγραφεί ο ελάχιστος αριθμός σημείων έτσι ώστε τα υπόλοιπα να μη σχηματίζουν κανένα ισόπλευρο τρίγωνο."
        },
        {
          "id": 24,
          "αριθμός": 4,
          "statement": "Δίνονται οι αριθμοί:\n\nA = (1/99)·(1 + 1/2 + 1/3 + … + 1/99)\nκαι\nB = (1/100)·(1 + 1/2 + 1/3 + … + 1/100).\n\nΠοιος είναι μεγαλύτερος και γιατί;"
        }
      ],
      "Γ_Γυμνασίου": [
        {
          "id": 25,
          "αριθμός": 1,
          "statement": "Να λυθεί η εξίσωση (E):\n\nx + 2x + 3x + … + 100x = 2^2 · 5^3 · 101."
        },
        {
          "id": 26,
          "αριθμός": 2,
          "statement": "Δίνονται τα κλάσματα:\n\nK = 33.333.333.331 / 33.333.333.334\nκαι\nΛ = 22.222.222.221 / 22.222.222.223.\n\nΠοιο είναι μεγαλύτερο και γιατί;"
        },
        {
          "id": 27,
          "αριθμός": 3,
          "statement": "Δίνεται τραπέζιο ABΓΔ, όπου AΔ = α, BΓ = β, AB = α + β και η πλευρά AB είναι κάθετος προς τις πλευρές BΓ και AΔ.\nΝα υπολογιστεί η απόσταση της κορυφής A από το μέσον της πλευράς ΓΔ συναρτήσει των α και β."
        },
        {
          "id": 28,
          "αριθμός": 4,
          "statement": "Αν οι αριθμοί α, β, γ, δ και ε είναι διαφορετικοί και καθένας παίρνει μια από τις τιμές 1, 2, 3, 4 και 5, είναι δυνατόν να έχουμε τη σχέση\n\n(α + β)(β + γ)(γ + δ)(δ + ε)(ε + α) = (α + γ)(γ + ε)(ε + β)(β + δ)(δ + α);\n;"
        }
      ],
      "Α_Λυκείου": [
        {
          "id": 29,
          "αριθμός": 1,
          "statement": "Έστω ότι οι ακέραιοι α και α + 2 είναι πρώτοι με α > 3. Να δειχτεί ότι ο αριθμός α + 4 είναι σύνθετος."
        },
        {
          "id": 30,
          "αριθμός": 2,
          "statement": "Οι αριθμοί α και β είναι θετικοί και ισχύει α + β = λ.\nΝα δειχτεί ότι\n\n4/(3λ) ≤ 1/(α + λ) + 1/(β + λ) < 3/(2λ)."
        },
        {
          "id": 31,
          "αριθμός": 3,
          "statement": "Δίνεται σκαληνό τρίγωνο ABΓ. Πόσα σημεία Δ υπάρχουν στο επίπεδο του τριγώνου τέτοια ώστε το τετράπλευρο με κορυφές τα σημεία A, B, Γ, Δ να έχει άξονα συμμετρίας διαφορετικό από πλευρά του τριγώνου;"
        },
        {
          "id": 32,
          "αριθμός": 4,
          "statement": "Έστω A και B δύο μη κενά και ξένα μεταξύ τους σύνολα των οποίων η ένωση είναι το σύνολο Σ = {1, 2, 3, 4, 5}. Να αποδειχτεί ότι ένα τουλάχιστον από τα A και B περιέχει τουλάχιστον τη διαφορά δύο στοιχείων του."
        }
      ],
      "Β_Λυκείου": [
        {
          "id": 33,
          "αριθμός": 1,
          "statement": "Υπάρχει θετικός ακέραιος ν τέτοιος ώστε:\nα) Ο 3ν είναι τέλειος κύβος, ο 4ν τέλεια τέταρτη δύναμη και ο 5ν τέλεια πέμπτη δύναμη;\nβ) Ο 3ν είναι τέλειος κύβος, ο 4ν τέλεια τέταρτη δύναμη, ο 5ν τέλεια πέμπτη δύναμη και ο 6ν τέλεια έκτη δύναμη;"
        },
        {
          "id": 34,
          "αριθμός": 2,
          "statement": "Να βρεθούν πραγματικοί αριθμοί x, y, z, w για τους οποίους ισχύει\n\n√(x − y) + √(y − z) + √(z − w) + √(x + w) = x + 2."
        },
        {
          "id": 35,
          "αριθμός": 3,
          "statement": "Οι κορυφές A, B, Γ, Δ, E μιας τεθλασμένης γραμμής βρίσκονται πάνω σε ένα κύκλο όπως στο σχήμα. Είναι ∠ABΓ = ∠BΓΔ = ∠ΓΔE = 45°. Να δειχτεί ότι\n\nAB^2 + ΓΔ^2 = BΓ^2 + ΔE^2."
        },
        {
          "id": 36,
          "αριθμός": 4,
          "statement": "Μια πραγματική συνάρτηση f είναι ορισμένη στο ℝ και ισχύει\n\nf(x+1)·f(x) + f(x+1) + 1 = f(x), για κάθε x ∈ ℝ.\n\nΝα δειχτεί ότι για κάθε x ∈ ℝ ισχύουν:\nα) f(x) ≠ −1,\nβ) f(x) ≠ 0,\nγ) f(x+4) = f(x).\n\nedit: Διορθώθηκε ένα γράμμα στο 3ο"
        }
      ],
      "Γ_Λυκείου": [
        {
          "id": 37,
          "αριθμός": 1,
          "statement": "Για μια συνάρτηση f: ℝ → ℝ ισχύει: f(f(x)) = x^3 − 2x^2 + 3x − 1, για κάθε x ∈ ℝ.\nα) Να βρεθεί το f(1).\nβ) Να εξεταστεί αν η συνάρτηση g(x) = x^3 + x^2 f(x) − 2x f^2(x) + 3 είναι 1-1."
        },
        {
          "id": 38,
          "αριθμός": 2,
          "statement": "Έστω α, β θετικοί ακέραιοι τέτοιοι ώστε α/β < √5.\nΝα δειχτεί ότι\n\n√5 − α/β > 1/(4αβ)."
        },
        {
          "id": 39,
          "αριθμός": 3,
          "statement": "Έστω ABΓΔ κυρτό τετράπλευρο τέτοιο ώστε AΔ = BΓ, AΔ μη παράλληλη προς το BΓ και O το σημείο τομής των διαγωνίων AΓ και BΔ.\nΝα αποδειχτεί ότι υπάρχει σημείο P διάφορο του O τέτοιο ώστε ο λόγος των εμβαδών των τριγώνων PBΔ και PAΓ να ισούται με το τετράγωνο του λόγου των πλευρών PB και PA αντίστοιχα."
        },
        {
          "id": 40,
          "αριθμός": 4,
          "statement": "Έστω 2ν > κ και έστω ότι οι ακέραιοι αριθμοί α_1, α_2, …, α_ν αφήνουν διαφορετικά υπόλοιπα όταν διαιρεθούν δια του κ.\nΝα αποδειχτεί ότι για κάθε ακέραιο λ υπάρχουν δείκτες i, j από το σύνολο {1, 2, 3, …, ν} τέτοιοι ώστε κ | (α_i + α_j − λ)."
        }
      ]
    },
    "Αρχιμήδης": {
      "μικροί": [
        {
          "id": 41,
          "αριθμός": 1,
          "statement": "Έστω P εσωτερικό σημείο ενός ισοπλεύρου τριγώνου ABΓ.\nΝα αποδειχθεί ότι υπάρχει τρίγωνο με μήκη πλευρών PA, PB και PΓ."
        },
        {
          "id": 42,
          "αριθμός": 2,
          "statement": "Να βρεθούν όλα τα ζεύγη θετικών ακεραίων (x, y) που ικανοποιούν την εξίσωση 2x^y − y = 2005."
        },
        {
          "id": 43,
          "αριθμός": 3,
          "statement": "Να αποδειχθεί ότι, μεταξύ 27 οποιωνδήποτε διαφορετικών θετικών ακεραίων μικρότερων του 100, υπάρχουν πάντοτε δύο που δεν είναι πρώτοι μεταξύ τους."
        },
        {
          "id": 44,
          "αριθμός": 4,
          "statement": "Οι πραγματικοί αριθμοί x, y είναι τέτοιοι ώστε x^2 + xy + y^2 = 1. Θέτουμε K = x^3y + xy^3.\nΝα βρεθεί η μέγιστη και η ελάχιστη τιμή του K."
        }
      ],
      "Λύκειο": [
        {
          "id": 45,
          "αριθμός": 1,
          "statement": "Πόσοι διαφορετικοί πενταψήφιοι θετικοί ακέραιοι αριθμοί υπάρχουν, που το καθένα από τα ψηφία τους, εκτός του τελευταίου, είναι μεγαλύτερο ή ίσο του επόμενου ψηφίου τους;"
        },
        {
          "id": 46,
          "αριθμός": 2,
          "statement": "Έστω n ένας θετικός ακέραιος αριθμός.\nΝα αποδειχτεί ότι η εξίσωση\n\nx + y + 1/x + 1/y = 3n\n\nδεν έχει λύσεις στο σύνολο των θετικών ρητών αριθμών."
        },
        {
          "id": 47,
          "αριθμός": 3,
          "statement": "Δίνεται τρίγωνο ABΓ και τα σημεία Λ, M, N των πλευρών BΓ, AB και AΓ αντίστοιχα, έτσι ώστε η AΛ να είναι διχοτόμος της γωνίας A και οι BN και ΓM να διέρχονται από ένα κοινό σημείο Σ της AΛ.\nΑν η γωνία ∠AΛB ισούται με τη γωνία ∠ANM, να αποδείξετε ότι η γωνία ∠MNΛ είναι ορθή."
        },
        {
          "id": 48,
          "αριθμός": 4,
          "statement": "Να εξετάσετε αν υπάρχει συνάρτηση f: ℝ → ℝ τέτοια ώστε να ικανοποιεί τις συνθήκες:\nα) f(x + y + z) ≤ 3(xy + yz + zx) για όλους τους πραγματικούς αριθμούς x, y, z και\nβ) υπάρχει φυσικός αριθμός ν και συνάρτηση g τέτοια ώστε g(g(x)) = x^{2ν+1} και f(g(x)) = g^2(x) για κάθε πραγματικό αριθμό x."
        }
      ]
    }
  }
}
