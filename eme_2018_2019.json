{
  "year": "2018-2019",
  "competitions": [
    {
      "name": "Θαλής",
      "date": "2018-11-10",
      "problems": [
        {
          "id": 1,
          "competition": "Θαλής",
          "grade": "Β' Γυμνασίου",
          "αριθμός": 1,
          "statement": "Να υπολογίσετε την τιμή της αριθμητικής παράστασης:\n\\[ Α = \\left( \\frac{(-8)^3}{2^3} + \\frac{(-12)^3}{(-3)^3} + 10 \\right) \\cdot \\left( \\frac{(-8)^2}{2^2} + \\frac{(-12)^2}{(-3)^2} - 22 \\right) \\]"
        },
        {
          "id": 2,
          "competition": "Θαλής",
          "grade": "Β' Γυμνασίου",
          "αριθμός": 2,
          "statement": "Στο διπλανό σχήμα το τρίγωνο \\( ΑΒΓ \\) είναι ισοσκελές \\( (ΑΒ = ΑΓ) \\), με \\( \\hat{Α} = 40^\\circ \\), και \\( ΑΔ \\) είναι η διχοτόμος της γωνίας \\( \\hat{Α} \\). Επίσης τα τρίγωνα \\( ΑΒΕ \\) και \\( ΑΒΗ \\) είναι ισοσκελή με \\( ΕΑ = ΕΒ \\) και \\( ΑΒ = ΑΗ \\).\nΝα αποδείξετε ότι:\n(α) \\( \\hat{ΑΗΒ} = 20^\\circ \\)\n(β) \\( \\hat{ΑΓΗ} = 40^\\circ \\)\n(γ) η \\( ΗΒ \\) είναι η διχοτόμος της γωνίας \\( \\hat{ΑΗΓ} \\).\n\nΣημείωση: Να κάνετε το δικό σας σχήμα στην κόλλα με τις απαντήσεις σας."
        },
        {
          "id": 3,
          "competition": "Θαλής",
          "grade": "Β' Γυμνασίου",
          "αριθμός": 3,
          "statement": "Ο Νίκος επισκέφθηκε για ψώνια 3 καταστήματα στη σειρά. Στο πρώτο κατάστημα ξόδεψε 30 ευρώ περισσότερα από το μισό των χρημάτων που είχε μαζί του. Στο δεύτερο κατάστημα ξόδεψε 40 ευρώ περισσότερα από το μισό των χρημάτων που του είχαν μείνει, όταν βγήκε από το πρώτο κατάστημα. Στο τρίτο κατάστημα ξόδεψε 50 ευρώ περισσότερα από το μισό των χρημάτων που του είχαν μείνει, όταν βγήκε από το δεύτερο κατάστημα. Αν μετά την αγορά του στο τρίτο κατάστημα τελείωσαν τα χρήματα του, να βρείτε πόσα χρήματα είχε μαζί του όταν ξεκίνησε τις αγορές του."
        },
        {
          "id": 4,
          "competition": "Θαλής",
          "grade": "Β' Γυμνασίου",
          "αριθμός": 4,
          "statement": "Τρεις θετικοί ακέραιοι \\( α, β \\) και \\( γ \\), με \\( α < β < γ \\), έχουν μέγιστο κοινό διαιρέτη τον ακέραιο 72 και ελάχιστο κοινό πολλαπλάσιο τον ακέραιο 1008. Αν γνωρίζετε ότι ο μέγιστος κοινός διαιρέτης των \\( α, β \\) ισούται με το μέγιστο κοινό διαιρέτη των \\( β, γ \\), να βρείτε τις δυνατές τιμές των \\( α, β, γ \\)."
        },
        {
          "id": 5,
          "competition": "Θαλής",
          "grade": "Γ' Γυμνασίου",
          "αριθμός": 1,
          "statement": "Να υπολογίσετε την τιμή της αριθμητικής παράστασης:\n\\[ Α = \\left( \\frac{(-20)^{11}}{4^{11}} + \\frac{(-25)^{11}}{(-5)^{11}} \\right) \\cdot (-2018)^2 + \\frac{(-8)^{20}}{2^{20}} - \\left( \\frac{1}{4} \\right)^{-20} + 200 \\]"
        },
        {
          "id": 6,
          "competition": "Θαλής",
          "grade": "Γ' Γυμνασίου",
          "αριθμός": 2,
          "statement": "Ο Νίκος αγόρασε 4 μήλα από τα οποία το βαρύτερο ζυγίστηκε πρώτο και ήταν 120 γραμμάρια. Στη συνέχεια ζυγίστηκε το δεύτερο μήλο και ο μέσος όρος του βάρους των δύο πρώτων μήλων ήταν 115 γραμμάρια. Στη συνέχεια ζυγίστηκε το τρίτο μήλο και παρατήρησε ότι ο μέσος όρος του βάρους των τριών μήλων ήταν μικρότερος από τον προηγούμενο μέσο όρο του βάρους των δύο πρώτων μήλων κατά 10 γραμμάρια. Τέλος όταν ζυγίστηκε το τέταρτο μήλο παρατήρησε ότι ο μέσος όρος του βάρους των τεσσάρων μήλων ήταν επίσης μικρότερος κατά 10 γραμμάρια από τον προηγούμενο μέσο όρο του βάρους των τριών μήλων. Να βρείτε πόσα γραμμάρια ήταν καθένα από τα τρία μήλα που ζυγίστηκαν μετά το πρώτο.\n\nΣημείωση: Ο μέσος όρος \\( ν \\) αριθμών \\( α_1, α_2, \\ldots, α_ν \\) είναι ο αριθμός \\( \\frac{α_1 + α_2 + \\ldots + α_ν}{ν} \\)."
        },
        {
          "id": 7,
          "competition": "Θαλής",
          "grade": "Γ' Γυμνασίου",
          "αριθμός": 3,
          "statement": "Να βρείτε όλες τις τιμές του ακεραίου \\( α \\), για τις οποίες η εξίσωση \\( \\frac{x - 1}{x - 2} = \\frac{x - α}{x - 6} \\) έχει ακέραιες λύσεις."
        },
        {
          "id": 8,
          "competition": "Θαλής",
          "grade": "Γ' Γυμνασίου",
          "αριθμός": 4,
          "statement": "Στο διπλανό σχήμα το τρίγωνο \\( ΑΒΓ \\) είναι ισοσκελές \\( (ΑΒ = ΑΓ) \\) με \\( \\hat{Α} = 40^\\circ \\) και για το σημείο Δ ισχύει ότι: \\( ΔΑ = ΔΒ = ΔΓ \\). Αν η \\( ΓΜ \\) είναι παράλληλη στην \\( ΑΔ \\) και το τρίγωνο \\( ΑΒΕ \\) είναι ισοσκελές \\( (ΑΒ = ΑΕ) \\), να αποδείξετε ότι:\n(α) η \\( ΑΔ \\) είναι διχοτόμος της γωνίας \\( \\hat{Α} \\).\n(β) \\( \\hat{ΓΑΕ} = 100^\\circ \\).\n(γ) η \\( ΑΜ \\) είναι κάθετη στην \\( ΓΕ \\).\n\nΣημείωση: Να κάνετε το δικό σας σχήμα στην κόλλα με τις απαντήσεις σας."
        },
        {
          "id": 9,
          "competition": "Θαλής",
          "grade": "Α' Λυκείου",
          "αριθμός": 1,
          "statement": "Να προσδιορίσετε τους ακέραιους \\( x \\) που ικανοποιούν συγχρόνως την εξίσωση\n\\[ (x - 1)(x^2 - 7x + 10) = 0 \\]\nκαι την ανίσωση\n\\[ \\frac{x(x - 1)}{2} - 2 < \\frac{x(x - 5)}{2} + 6 \\]"
        },
        {
          "id": 10,
          "competition": "Θαλής",
          "grade": "Α' Λυκείου",
          "αριθμός": 2,
          "statement": "Αν οι πραγματικοί αριθμοί \\( α, β \\) είναι τέτοιοι ώστε \\( \\frac{5α^2β^2}{α^4 - 36β^4} = 1 \\), να βρείτε τις δυνατές τιμές της παράστασης\n\\[ Κ = \\frac{α - β}{α + β} \\]"
        },
        {
          "id": 11,
          "competition": "Θαλής",
          "grade": "Α' Λυκείου",
          "αριθμός": 3,
          "statement": "Να συγκριθούν οι αριθμοί\n\\[ Α = \\frac{2}{3} + \\frac{2}{6} + \\frac{2}{9} + \\ldots + \\frac{2}{99} \\]\nκαι\n\\[ Β = \\frac{1}{2} + \\frac{1}{4} + \\frac{1}{5} + \\frac{1}{7} + \\frac{1}{8} + \\frac{1}{10} + \\ldots + \\frac{1}{95} + \\frac{1}{97} + \\frac{1}{98} + \\frac{1}{100} \\]"
        },
        {
          "id": 12,
          "competition": "Θαλής",
          "grade": "Α' Λυκείου",
          "αριθμός": 4,
          "statement": "Δίνεται ισοσκελές τρίγωνο \\( ΑΒΓ \\) \\( (ΑΒ = ΑΓ) \\) με \\( \\hat{Α} = 30^\\circ \\). Εξωτερικά του τριγώνου κατασκευάζουμε ισόπλευρο τρίγωνο \\( ΒΓΔ \\) και τετράγωνο \\( ΑΓΕΖ \\). Αν το σημείο Μ είναι το μέσο της \\( ΑΔ \\) και το σημείο Κ είναι το συμμετρικό της κορυφής Β ως προς το σημείο Μ, να αποδείξετε ότι:\n(α) Το τρίγωνο \\( ΑΔΕ \\) είναι ισόπλευρο.\n(β) Οι ευθείες \\( ΑΚ, ΕΜ \\) και \\( ΔΓ \\) περνάνε από το ίδιο σημείο."
        },
        {
          "id": 13,
          "competition": "Θαλής",
          "grade": "Β' Λυκείου",
          "αριθμός": 1,
          "statement": "Αν οι πραγματικοί αριθμοί \\( α, β \\) είναι τέτοιοι ώστε \\( \\frac{26α^3β^3}{α^6 - 27β^6} = 1 \\), να βρείτε τις δυνατές τιμές της παράστασης\n\\[ Κ = \\frac{α^2 - β^2}{α^2 + β^2} \\]"
        },
        {
          "id": 14,
          "competition": "Θαλής",
          "grade": "Β' Λυκείου",
          "αριθμός": 2,
          "statement": "Αν οι πραγματικοί αριθμοί \\( x, y, z, w \\) είναι όλοι μεγαλύτεροι ή ίσοι του 1 και μικρότεροι ή ίσοι του 5 και επιπλέον ισχύει ότι \\( x + y + z + w = 8 \\), να βρείτε τη μέγιστη δυνατή τιμή της παράστασης\n\\[ Α = x^2 + y^2 + z^2 + w^2 \\]"
        },
        {
          "id": 15,
          "competition": "Θαλής",
          "grade": "Β' Λυκείου",
          "αριθμός": 3,
          "statement": "Αν ο τετραψήφιος ακέραιος \\( Α = α_3α_2α_1α_0 = α_3 \\cdot 10^3 + α_2 \\cdot 10^2 + α_1 \\cdot 10 + α_0 \\) έχει ψηφία τέτοια ώστε \\( α_0 > α_1 > α_2 > α_3 > 0 \\), να προσδιορίσετε το άθροισμα των ψηφίων του αριθμού \\( 9 \\cdot Α \\)."
        },
        {
          "id": 16,
          "competition": "Θαλής",
          "grade": "Β' Λυκείου",
          "αριθμός": 4,
          "statement": "Δίνεται τρίγωνο \\( ΑΒΓ \\) (με \\( ΑΒ < ΑΓ < ΒΓ \\)) εγγεγραμμένο σε κύκλο \\( c(O, R) \\). Η παράλληλη από το Ο προς την \\( ΑΓ \\) τέμνει την \\( ΑΒ \\) στο σημείο Δ. Ο περιγεγραμμένος κύκλος, έστω \\( c_1 \\), του τριγώνου \\( ΑΔΟ \\) τέμνει την \\( ΑΓ \\) στο σημείο Ε και το κύκλο \\( c(O, R) \\) στο σημείο Ζ. Έστω ότι η \\( ΔΖ \\) τέμνει τον κύκλο \\( c(O, R) \\) στο Η. Να αποδείξετε ότι:\n(α) Τα τρίγωνα \\( ΟΑΔ \\) και \\( ΟΓΕ \\) είναι ίσα.\n(β) Τα τρίγωνα \\( ΟΖΕ \\) και \\( ΟΓΕ \\) είναι ίσα.\n(γ) Τα σημεία Γ, Ο, Η είναι συνευθειακά."
        },
        {
          "id": 17,
          "competition": "Θαλής",
          "grade": "Γ' Λυκείου",
          "αριθμός": 1,
          "statement": "Να προσδιορίσετε τις λύσεις της εξίσωσης\n\\[ x^4 - x^3 - 18x^2 + 3x + 9 = 0 \\]\nστο σύνολο των πραγματικών αριθμών."
        },
        {
          "id": 18,
          "competition": "Θαλής",
          "grade": "Γ' Λυκείου",
          "αριθμός": 2,
          "statement": "Αν ο πενταψήφιος ακέραιος \\( Α = α_4α_3α_2α_1α_0 = α_4 \\cdot 10^4 + α_3 \\cdot 10^3 + α_2 \\cdot 10^2 + α_1 \\cdot 10 + α_0 \\) έχει ψηφία τέτοια ώστε \\( α_0 > α_1 > α_2 > α_3 > α_4 > 0 \\), να προσδιορίσετε το άθροισμα των ψηφίων του αριθμού \\( 9 \\cdot Α \\)."
        },
        {
          "id": 19,
          "competition": "Θαλής",
          "grade": "Γ' Λυκείου",
          "αριθμός": 3,
          "statement": "Αν οι αριθμοί \\( x, y, z \\) είναι θετικοί ακέραιοι, να λύσετε το σύστημα:\n\\[ x + 2y^2 = 3z^3 \\]\n\\[ y + 2z^2 = 3x^3 \\]\n\\[ z + 2x^2 = 3y^3 \\]"
        },
        {
          "id": 20,
          "competition": "Θαλής",
          "grade": "Γ' Λυκείου",
          "αριθμός": 4,
          "statement": "Δίνεται ισοσκελές τραπέζιο \\( ΑΒΓΔ \\) (με \\( ΑΒ \\parallel ΓΔ \\) και \\( ΑΒ < ΓΔ \\)) εγγεγραμμένο σε κύκλο \\( c(O, R) \\). Η εφαπτομένη στο Β του κύκλου \\( c \\) τέμνει την ευθεία \\( ΓΔ \\) στο σημείο Ε. Έστω Μ είναι το σημείο τομής των διαγωνίων του τραπεζίου \\( ΑΒΓΔ \\). Να αποδείξετε ότι:\n(α) Η ευθεία \\( ΑΔ \\) είναι εφαπτομένη του περιγεγραμμένου κύκλου, έστω \\( c_1 \\), του τριγώνου \\( ΔΒΕ \\).\n(β) Το σημείο Μ ανήκει στον περιγεγραμμένο κύκλο, έστω \\( c_2 \\), του τριγώνου \\( ΟΒΓ \\).\n(γ) Οι περιγεγραμμένοι κύκλοι των τριγώνων \\( ΔΒΕ \\) και \\( ΟΒΓ \\) έχουν κοινή εφαπτομένη στο σημείο Β."
        },
        {
          "id": 21,
          "competition": "Ευκλείδης",
          "grade": "Β' Γυμνασίου",
          "αριθμός": 1,
          "statement": "Να βρείτε την τιμή της παράστασης:\n\\[ Α = \\left( \\frac{3β^2 + α^2}{β^2} - 10 \\right) \\cdot \\left( \\frac{α^2 - 3β^2}{α^2} + \\frac{13}{3} \\right) \\]\nαν δίνεται ότι: \\( \\frac{α}{β} = 3 \\)."
        },
        {
          "id": 22,
          "competition": "Ευκλείδης",
          "grade": "Β' Γυμνασίου",
          "αριθμός": 2,
          "statement": "Στο διπλανό σχήμα το τρίγωνο \\( ΑΒΓ \\) είναι ισοσκελές με \\( ΑΒ = ΑΓ \\) και \\( \\hat{Γ} = 2 \\cdot \\hat{Α} \\). Το τετράπλευρο \\( ΑΓΔΕ \\) είναι τετράγωνο.\n(α) Να βρείτε πόσες μοίρες είναι η γωνία \\( \\hat{ΑΕΒ} \\).\n(β) Να βρείτε πόσες μοίρες είναι οι γωνίες \\( \\hat{ΒΑΔ} \\) και \\( \\hat{ΒΕΓ} \\).\n\nΣημείωση: Να κάνετε το δικό σας σχήμα στο φύλλο με τις απαντήσεις σας."
        },
        {
          "id": 23,
          "competition": "Ευκλείδης",
          "grade": "Β' Γυμνασίου",
          "αριθμός": 3,
          "statement": "Για τη φωταγώγηση μιας πλατείας, σχήματος ορθογωνίου, τοποθετήθηκαν περιμετρικά 182 κολώνες φωτισμού. Τέσσερις από αυτές τοποθετήθηκαν στις γωνίες της πλατείας. Στη συνέχεια τοποθετήθηκαν και οι υπόλοιπες 178 στην περίμετρο της πλατείας έτσι ώστε κάθε δύο διαδοχικές κολώνες απέχουν τέσσερα μέτρα. Επίσης διαπιστώθηκε ότι η μεγαλύτερη πλευρά της πλατείας είχε διπλάσιες κολώνες από τη μικρή πλευρά, όπου σε κάθε πλευρά μετράμε και τις κολώνες στις γωνίες. Να βρεθούν τα μήκη των πλευρών της πλατείας.\n\nΣημείωση: Θεωρείστε τις κολώνες πάνω στις πλευρές της πλατείας ως σημεία."
        },
        {
          "id": 24,
          "competition": "Ευκλείδης",
          "grade": "Β' Γυμνασίου",
          "αριθμός": 4,
          "statement": "(α) Να προσδιορίσετε το μικρότερο δυνατό θετικό ακέραιο του οποίου τα ψηφία έχουν γινόμενο τον αριθμό 12600.\n(β) Να προσδιορίσετε το μικρότερο δυνατό εξαψήφιο θετικό ακέραιο του οποίου τα ψηφία έχουν γινόμενο τον αριθμό 12600."
        },
        {
          "id": 25,
          "competition": "Ευκλείδης",
          "grade": "Γ' Γυμνασίου",
          "αριθμός": 1,
          "statement": "Να βρείτε την τιμή της παράστασης\n\\[ Α = α^3 + β^3 + γ^3 - 3αβγ \\]\nαν δίνεται ότι\n\\[ α = \\left( -\\frac{1}{2} \\right)^3, \\quad β = (-2)^{-2}, \\quad γ = -\\frac{1}{2^3} \\]"
        },
        {
          "id": 26,
          "competition": "Ευκλείδης",
          "grade": "Γ' Γυμνασίου",
          "αριθμός": 2,
          "statement": "(α) Να προσδιορίσετε το μικρότερο δυνατό θετικό ακέραιο του οποίου τα ψηφία έχουν γινόμενο τον αριθμό 63000.\n(β) Να προσδιορίσετε το μικρότερο δυνατό επταψήφιο θετικό ακέραιο του οποίου τα ψηφία έχουν γινόμενο τον αριθμό 63000.\n(γ) Μπορούμε να βρούμε το μεγαλύτερο δυνατό θετικό ακέραιο του οποίου τα ψηφία έχουν γινόμενο τον αριθμό 63000;"
        },
        {
          "id": 27,
          "competition": "Ευκλείδης",
          "grade": "Γ' Γυμνασίου",
          "αριθμός": 3,
          "statement": "Στο διπλανό σχήμα δίνεται ο κύκλος διαμέτρου \\( ΑΒ = 2R \\) και η γωνία \\( \\hat{ΓΟΔ} = 90^\\circ \\). Οι ευθείες \\( ΑΔ \\) και \\( ΒΓ \\) τέμνονται στο σημείο Ζ, ενώ οι ευθείες \\( ΑΓ \\) και \\( ΒΔ \\) τέμνονται στο σημείο Ε.\n(α) Να βρείτε πόσες μοίρες είναι οι γωνίες \\( \\hat{ΓΑΔ} \\) και \\( \\hat{ΓΒΔ} \\).\n(β) Να αποδείξετε ότι: \\( ΕΖ = 2R \\).\n\nΣημείωση: Να κάνετε στο φύλλο των απαντήσεων σας το δικό σας σχήμα."
        },
        {
          "id": 28,
          "competition": "Ευκλείδης",
          "grade": "Γ' Γυμνασίου",
          "αριθμός": 4,
          "statement": "Έχουμε πέντε κάρτες Α, Β, Γ, Δ, Ε που πάνω σε καθεμία από αυτές είναι γραμμένος ένας θετικός ακέραιος. Με αυτές τις κάρτες σχηματίζονται συνολικά δέκα διαφορετικές τριάδες. Για καθεμία από αυτές τις τριάδες, καταγράφουμε το άθροισμα των τριών καρτών. Διαπιστώνουμε ότι προκύπτουν δύο μόνο διαφορετικά αθροίσματα, το 15 και το 13. Να προσδιορίσετε τους δυνατούς αριθμούς των πέντε καρτών."
        },
        {
          "id": 29,
          "competition": "Ευκλείδης",
          "grade": "Α' Λυκείου",
          "αριθμός": 1,
          "statement": "Αν οι θετικοί πραγματικοί αριθμοί \\( α, β \\) είναι τέτοιοι ώστε: \\( (α + β)^3 = αβ(α + β)^2 \\), να υπολογίσετε την τιμή της παράστασης:\n\\[ Κ = \\frac{α^2}{β^2} + \\frac{β^2}{α^2} \\]"
        },
        {
          "id": 30,
          "competition": "Ευκλείδης",
          "grade": "Α' Λυκείου",
          "αριθμός": 2,
          "statement": "Οι θετικοί ακέραιοι \\( n, m \\) είναι τέτοιοι, ώστε οι αριθμοί \\( \\frac{50}{3n - 2} \\) και \\( \\frac{243}{4m - 1} \\) να είναι θετικοί ακέραιοι.\n(α) Να βρεθεί η μέγιστη τιμή που μπορεί να πάρει η παράσταση \\( Α = 2(n + 1) - 3(m + 2) + 7 \\).\n(β) Να βρεθεί η ελάχιστη τιμή που μπορεί να πάρει η παράσταση: \\( Β = \\frac{162}{n^2} - \\frac{m^2}{3721} \\)."
        },
        {
          "id": 31,
          "competition": "Ευκλείδης",
          "grade": "Α' Λυκείου",
          "αριθμός": 3,
          "statement": "Να προσδιορίσετε τους μη μηδενικούς πραγματικούς αριθμούς \\( x, y, z \\) που ικανοποιούν τις εξισώσεις:\n\\[ \\frac{y + 3x}{xy} = \\frac{3z + 5y}{yz} = \\frac{5x + z}{zx} = \\frac{140}{x^2 + y^2 + z^2} \\]"
        },
        {
          "id": 32,
          "competition": "Ευκλείδης",
          "grade": "Α' Λυκείου",
          "αριθμός": 4,
          "statement": "Δίνεται τρίγωνο \\( ΑΒΓ \\) με \\( \\hat{Α} = 60^\\circ \\). Η διάμετρος \\( ΑΕ \\) του περιγεγραμμένου κύκλου \\( C(O, R) \\) του τριγώνου \\( ΑΒΓ \\) τέμνει την πλευρά \\( ΒΓ \\) στο σημείο Δ, έτσι ώστε \\( ΒΔ = 2 \\cdot ΔΓ \\).\n(α) Να αποδείξετε ότι: \\( \\hat{ΔΟΓ} = 30^\\circ \\)\n(β) Να εκφράσετε το εμβαδόν του τετραπλεύρου \\( ΑΒΕΓ \\) συναρτήσει της πλευράς \\( ΒΓ = α \\)."
        },
        {
          "id": 33,
          "competition": "Ευκλείδης",
          "grade": "Β' Λυκείου",
          "αριθμός": 1,
          "statement": "Να λύσετε στους πραγματικούς αριθμούς την εξίσωση:\n\\[ \\frac{x + 7}{x + 8} - 3x = \\frac{x + 6}{6} \\]"
        },
        {
          "id": 34,
          "competition": "Ευκλείδης",
          "grade": "Β' Λυκείου",
          "αριθμός": 2,
          "statement": "Αν οι μη μηδενικοί πραγματικοί αριθμοί \\( x, y, z \\) ικανοποιούν τις ισότητες\n\\[ x + 2y = y + 3z = z + 5x \\]\nνα βρείτε:\n(α) Την τιμή των λόγων \\( \\frac{x}{y} \\) και \\( \\frac{z}{y} \\).\n(β) Τις τιμές των \\( x, y, z \\) για τις οποίες η παράσταση \\( x^2 + y^2 + z^2 - 2y - 144 \\) παίρνει την ελάχιστη τιμή της."
        },
        {
          "id": 35,
          "competition": "Ευκλείδης",
          "grade": "Β' Λυκείου",
          "αριθμός": 3,
          "statement": "Να προσδιορίσετε όλα τα ζεύγη \\( (x, y) \\) που είναι λύσεις της εξίσωσης\n\\[ x^2 + 6x \\cdot \\sin(xy) + 9 = 0 \\]\nκαι ανήκουν στο ορθογώνιο \\( D = \\{(x, y) : -π \\leq x \\leq π, -\\frac{π}{2} \\leq y \\leq \\frac{π}{2}\\} \\) του Καρτεσιανού επιπέδου \\( Oxy \\)."
        },
        {
          "id": 36,
          "competition": "Ευκλείδης",
          "grade": "Β' Λυκείου",
          "αριθμός": 4,
          "statement": "Έστω \\( ΑΒΓΔ \\) τετράπλευρο εγγεγραμμένο σε κύκλο \\( C_1(O, R) \\) τέτοιο ώστε \\( \\hat{Β} = \\hat{Δ} = 90^\\circ \\). Έστω Η το ορθόκεντρο του τριγώνου \\( ΑΒΔ \\). Ο κύκλος \\( C_2(Α, ΑΗ) \\) κέντρου Α και ακτίνας \\( ΑΗ \\) τέμνει τον κύκλο \\( C_1(O, R) \\) στα σημεία Ι και Κ. Να αποδείξετε ότι:\n\\( ΓΙ = ΓΚ = ΒΔ \\)."
        },
        {
          "id": 37,
          "competition": "Ευκλείδης",
          "grade": "Γ' Λυκείου",
          "αριθμός": 1,
          "statement": "Να βρείτε πόσοι θετικοί ακέραιοι της μορφής \\( Α = xxxabc = x \\cdot 10^5 + x \\cdot 10^4 + x \\cdot 10^3 + a \\cdot 10^2 + b \\cdot 10 + c \\), όπου \\( x, a, b, c \\) ψηφία με \\( x \\neq 0 \\), διαιρούνται με το 37."
        },
        {
          "id": 38,
          "competition": "Ευκλείδης",
          "grade": "Γ' Λυκείου",
          "αριθμός": 2,
          "statement": "Στο Καρτεσιανό σύστημα συντεταγμένων \\( Oxy \\) οι γραφικές παραστάσεις των συναρτήσεων \\( y = |mx + 4| + |mx - 4|, m > 0 \\) και \\( y = 12 \\) ορίζουν κυρτό επίπεδο σχήμα του οποίου το εμβαδό ισούται με 20 τ. μ. Να προσδιορίσετε την τιμή της πραγματικής παραμέτρου \\( m > 0 \\)."
        },
        {
          "id": 39,
          "competition": "Ευκλείδης",
          "grade": "Γ' Λυκείου",
          "αριθμός": 3,
          "statement": "Δίνεται η αλγεβρική παράσταση:\n\\[ Α = \\sqrt{3|4 - x^2|^2 - 2x^4 + 16x^2 - 32} \\]\nΝα απλοποιήσετε την παράσταση Α και να βρείτε το πλήθος των πραγματικών λύσεων της εξίσωσης \\( Α = αx + 4 \\), για κάθε τιμή της παραμέτρου \\( α \\in \\mathbb{R} \\)."
        },
        {
          "id": 40,
          "competition": "Ευκλείδης",
          "grade": "Γ' Λυκείου",
          "αριθμός": 4,
          "statement": "Θεωρούμε τετράπλευρο \\( ΑΒΓΔ \\) τέτοιο ώστε \\( \\hat{Α} = \\hat{Β} < 90^\\circ \\) και \\( ΑΔ + ΒΓ = ΓΔ \\). Η παράλληλη ευθεία προς την πλευρά \\( ΑΔ \\) από το μέσο Ε της πλευράς \\( ΓΔ \\) τέμνει την πλευρά \\( ΑΒ \\) στο σημείο Ζ. Ο περιγεγραμμένος κύκλος του τριγώνου \\( ΓΔΖ \\) τέμνει τις ευθείες \\( ΑΔ \\) και \\( ΒΓ \\) στα σημεία Κ και Λ, αντίστοιχα. Αν οι ευθείες \\( ΓΚ \\) και \\( ΔΛ \\) τέμνονται στο σημείο Θ και οι ευθείες \\( ΑΔ \\) και \\( ΒΓ \\) τέμνονται στο σημείο Μ, να αποδείξετε ότι η ευθεία \\( ΜΘ \\) είναι κάθετη προς την ευθεία \\( ΓΔ \\)."
        },
        {
          "id": 41,
          "competition": "Αρχιμήδης",
          "grade": "μικροί",
          "αριθμός": 1,
          "statement": "(α) Να εξετάσετε, αν υπάρχει πραγματικός αριθμός \\( x \\), τέτοιος ώστε οι αριθμοί \\( x + \\sqrt{3} \\) και \\( x^2 + \\sqrt{3} \\) να είναι και οι δύο ρητοί.\n(β) Να εξετάσετε, αν υπάρχει πραγματικός αριθμός \\( y \\) τέτοιος ώστε οι αριθμοί \\( y + \\sqrt{3} \\) και \\( y^3 + \\sqrt{3} \\) να είναι και οι δύο ρητοί."
        },
        {
          "id": 42,
          "competition": "Αρχιμήδης",
          "grade": "μικροί",
          "αριθμός": 2,
          "statement": "Θεωρούμε τετράγωνο \\( ΑΒΓΔ \\) πλευράς 8 cm το οποίο υποδιαιρούμε με ευθείες παράλληλες προς τις πλευρές του σε 64 μικρά τετράγωνα πλευράς 1cm. Χρωματίζουμε 7 μικρά τετράγωνα μαύρα, ενώ όλα τα υπόλοιπα 57 μικρά τετράγωνα είναι λευκά. Υποθέτουμε ότι υπάρχει θετικός ακέραιος \\( k \\) τέτοιος ώστε ανεξάρτητα από τη θέση των 7 μαύρων μικρών τετραγώνων, υπάρχει ορθογώνιο εμβαδού \\( k \\) cm\\(^2\\) με πλευρές παράλληλες στις πλευρές του \\( ΑΒΓΔ \\) και με όλα τα μικρά τετράγωνα από τα οποία αποτελείται να είναι λευκά, που μπορεί να αποκοπεί από το τετράγωνο \\( ΑΒΓΔ \\). Να βρεθεί η μέγιστη δυνατή τιμή του \\( k \\)."
        },
        {
          "id": 43,
          "competition": "Αρχιμήδης",
          "grade": "μικροί",
          "αριθμός": 3,
          "statement": "Θεωρούμε τους θετικούς ακέραιους \\( a, b \\) τέτοιους ώστε ο αριθμός \\( \\frac{(a + b)^2 + 4a}{ab} \\) να είναι ακέραιος. Να αποδείξετε ότι αν ο \\( b \\) είναι περιττός, τότε ο \\( a \\) είναι τέλειο τετράγωνο."
        },
        {
          "id": 44,
          "competition": "Αρχιμήδης",
          "grade": "μικροί",
          "αριθμός": 4,
          "statement": "Δίνεται τρίγωνο \\( ΑΒΓ \\) με \\( ΑΒ < ΑΓ < ΒΓ \\) εγγεγραμμένο σε κύκλο \\( c \\) με κέντρο Ο και ακτίνα \\( R \\). Ονομάζουμε Δ το αντιδιαμετρικό της κορυφής Α. Δίνεται επίσης ο κύκλος \\( c_1 \\) του οποίου το κέντρο Κ βρίσκεται επάνω στο τμήμα \\( ΒΔ \\) και περνάει από τα σημεία Β και Γ. Αν ο κύκλος \\( c_1 \\) τέμνει την \\( ΑΓ \\) στο σημείο Ε, να αποδείξετε ότι ο περιγεγραμμένος κύκλος του τριγώνου \\( ΒΚΕ \\), έστω \\( c_2 \\), εφάπτεται του περιγεγραμμένου κύκλου \\( c \\)."
        },
        {
          "id": 45,
          "competition": "Αρχιμήδης",
          "grade": "μεγάλοι",
          "αριθμός": 1,
          "statement": "Θεωρούμε την ακολουθία \\( (x_n), n \\in \\mathbb{N}^* \\), που ορίζεται αναδρομικά από τη σχέση \\( x_{n+1} = 3x_n^2 + x_n \\), με \\( x_1 = \\frac{a}{b} \\), όπου \\( a, b \\) είναι θετικοί ακέραιοι και ο 3 δεν διαιρεί τον ακέραιο \\( b \\). Αν για κάποιο θετικό ακέραιο \\( m \\) ο \\( x_m \\) είναι τέλειο τετράγωνο ρητού αριθμού, να αποδείξετε ότι και ο \\( x_1 \\) είναι τέλειο τετράγωνο ρητού αριθμού."
        },
        {
          "id": 46,
          "competition": "Αρχιμήδης",
          "grade": "μεγάλοι",
          "αριθμός": 2,
          "statement": "Δίνεται οξυγώνιο τρίγωνο \\( ΑΒΓ \\) με \\( ΑΒ < ΑΓ < ΒΓ \\) και ο περιγεγραμμένος κύκλος του \\( c \\) με κέντρο Ο και ακτίνα \\( R \\). Στα μικρά τόξα \\( ΑΓ \\) και \\( ΑΒ \\) θεωρούμε τα σημεία Δ και Ε αντίστοιχα. Έστω Κ είναι το σημείο τομής των \\( ΒΔ, ΓΕ \\) και Ν είναι το δεύτερο κοινό σημείο των περιγεγραμμένων κύκλων των τριγώνων \\( ΒΚΕ \\), έστω \\( c_1 \\), και \\( ΓΚΔ \\) (έστω \\( c_2 \\)). Να αποδείξετε ότι: τα σημεία Α, Κ, Ν είναι συνευθειακά, αν και μόνο αν, το σημείο Κ ανήκει στη συμμετροδιάμεσο του τριγώνου \\( ΑΒΓ \\), που αντιστοιχεί στην κορυφή Α.\n\nΣημείωση: Συμμετροδιάμεσος τριγώνου είναι η συμμετρική ευθεία της διαμέσου ως προς τη διχοτόμο που περνάει από την ίδια κορυφή με τη διάμεσο"
        },
        {
          "id": 47,
          "competition": "Αρχιμήδης",
          "grade": "μεγάλοι",
          "αριθμός": 3,
          "statement": "(α) Δίνονται οι φυσικοί αριθμοί \\( n, m \\) με \\( n < m \\) και διακεκριμένοι πραγματικοί αριθμοί \\( a_1, \\ldots, a_m \\). Να βρεθούν όλα τα πολυώνυμα \\( P \\) με πραγματικούς συντελεστές, βαθμού το πολύ \\( n \\), για τα οποία ισχύει η ισότητα\n\\[ |P(a_i) - P(a_j)| = |a_i - a_j|, \\quad (1) \\]\nγια κάθε \\( i, j \\) με \\( 1 \\leq i < j \\leq m \\).\n(β) Δίνονται φυσικοί αριθμοί \\( m, n \\geq 2 \\) με \\( n < m \\). Να εξετάσετε αν υπάρχει πολυώνυμο \\( Q \\) με πραγματικούς συντελεστές βαθμού \\( n \\) καθώς και διακεκριμένοι πραγματικοί αριθμοί \\( a_1, \\ldots, a_m \\) τέτοιοι ώστε\n\\[ |Q(a_i) - Q(a_j)| < |a_i - a_j| \\]\nγια κάθε \\( i, j \\) με \\( 1 \\leq i < j \\leq m \\)."
        },
        {
          "id": 48,
          "competition": "Αρχιμήδης",
          "grade": "μεγάλοι",
          "αριθμός": 4,
          "statement": "Θεωρούμε \\( n \\) σημεία στο επίπεδο, \\( n \\geq 4 \\), ανά τρία μη συνευθειακά. Ονομάζουμε \\( Δ(n) \\) το πλήθος των παραλληλογράμμων εμβαδού 1 που σχηματίζονται με κορυφές αυτά τα σημεία. Να αποδείξετε ότι \\( Δ(n) \\leq \\frac{n^2 - 3n}{4} \\), για κάθε \\( n \\geq 4 \\)."
        }
      ]
    }
  ]
}
