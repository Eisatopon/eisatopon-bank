{
  "year": "2024-2025",
  "προβλήματα": {
    "Θαλής": {
      "Β_Γυμνασίου": [
        {
          "id": 1,
          "αριθμός": 1,
          "statement": "Να υπολογίσετε τις αριθμητικές παραστάσεις\n\n$$A = -\\left( \\frac{(-10)^2 - (-8)^2}{-(-6)^2} \\right)^{2024} + \\frac{10}{11}$$\n\n$$B = -[(3 - 8)^2 + (-3)^3 + 1]^{2000} + \\frac{30}{31}$$\n\nκαι συγκρίνετε τους αριθμούς $A$ και $B$."
        },
        {
          "id": 2,
          "αριθμός": 2,
          "statement": "Έστω θετικός ακέραιος $\\alpha$ τέτοιος, ώστε το ελάχιστο κοινό πολλαπλάσιο των αριθμών $24$ και $\\alpha$ να είναι ίσο με $120$. Να προσδιορίσετε τις δυνατές τιμές του μέγιστου κοινού διαιρέτη των αριθμών $24$ και $\\alpha$."
        },
        {
          "id": 3,
          "αριθμός": 3,
          "statement": "Στο διπλανό σχήμα το τρίγωνο $AB\\Gamma$ είναι ισοσκελές με $AB = A\\Gamma$. Το σημείο $\\Delta$ ανήκει στην πλευρά $A\\Gamma$ έτσι ώστε το τρίγωνο $B\\Gamma\\Delta$ να είναι ισοσκελές με $B\\Gamma = B\\Delta$. Το σημείο $Z$ ανήκει στην ευθεία $B\\Gamma$, έτσι ώστε η ευθεία $AZ$ να είναι κάθετη προς την ευθεία $B\\Delta$ στο σημείο $E$. Δίνεται επίσης ότι: $\\angle BA\\Delta = \\angle AB\\Delta$.\n\n(α) Να υπολογίσετε τις γωνίες του τριγώνου $AB\\Gamma$.\n\n(β) Να αποδείξετε ότι: $\\angle BA\\Gamma = 2 \\cdot \\angle \\Delta AE$.\n\n(γ) Να αποδείξετε ότι: $A\\Gamma = BZ$."
        }
      ],
      "Γ_Γυμνασίου": [
        {
          "id": 4,
          "αριθμός": 1,
          "statement": "Να υπολογίσετε τις αριθμητικές παραστάσεις:\n\n$$A = \\left( \\left( -\\frac{99}{9} \\right)^2 + \\frac{(-3)^5}{9^2} \\right) \\cdot (-2024)^0 - 118 - \\frac{2}{21}$$\n\n$$B = \\frac{(-20)^8}{4^8} - \\left( -\\frac{1}{5} \\right)^{-8} - \\frac{3}{32}$$\n\nκαι να συγκρίνετε τους αριθμούς $A$ και $B$."
        },
        {
          "id": 5,
          "αριθμός": 2,
          "statement": "Να προσδιορίσετε τους τριψήφιους θετικούς ακέραιους $\\overline{\\alpha\\beta\\gamma} = 100\\alpha + 10\\beta + \\gamma$ που είναι εικοσαπλάσιοι του αθροίσματος των ψηφίων τους."
        },
        {
          "id": 6,
          "αριθμός": 3,
          "statement": "Στο παρακάτω σχήμα το τρίγωνο $AB\\Gamma$ είναι ισοσκελές με $AB = A\\Gamma$ και $\\angle A = 45^\\circ$. Το σημείο $\\Delta$ είναι το μέσο της πλευράς $A\\Gamma$. Η μεσοκάθετη της πλευράς $A\\Gamma$ τέμνει την παράλληλη ευθεία από το σημείο $A$ προς την ευθεία $B\\Gamma$ στο σημείο $E$, την πλευρά $AB$ στο σημείο $H$ και την ευθεία $B\\Gamma$ στο σημείο $Z$.\n\n(α) Να υπολογίσετε τη γωνία $\\angle ZAB$.\n\n(β) Αν $A\\Delta = k$, να υπολογίσετε το εμβαδόν του τετραπλεύρου $AZ\\Gamma E$ συναρτήσει του $k$."
        }
      ],
      "Α_Λυκείου": [
        {
          "id": 7,
          "αριθμός": 1,
          "statement": "Δίνεται ισοσκελές τρίγωνο $AB\\Gamma$ με $AB = A\\Gamma$. Η μεσοκάθετη της πλευράς $A\\Gamma$ τέμνει την παράλληλη ευθεία από το σημείο $A$ προς την ευθεία $B\\Gamma$ στο σημείο $E$, την πλευρά $AB$ στο σημείο $H$ και την ευθεία $B\\Gamma$ στο σημείο $Z$. Δίνεται ότι: $\\angle AZH = \\angle ZAH$.\n\n(α) Να υπολογίσετε τις γωνίες του τριγώνου $AB\\Gamma$.\n\n(β) Να αποδείξετε ότι το τετράπλευρο $AZ\\Gamma E$ είναι ρόμβος."
        },
        {
          "id": 8,
          "αριθμός": 2,
          "statement": "Να προσδιορίσετε όλα τα ζεύγη πραγματικών αριθμών $(x, y)$ τα οποία ικανοποιούν την εξίσωση:\n\n$$(x^2 + 1)(y^2 + 1) + 4(x - 1)(y - 1) + 4(x + y - 1) = 0$$"
        },
        {
          "id": 9,
          "αριθμός": 3,
          "statement": "Έστω $\\alpha, \\beta$ πραγματικοί αριθμοί με $\\alpha \\neq 0$ τέτοιοι ώστε:\n\n$$\\frac{\\beta}{\\beta^2 + \\beta + 1} = \\alpha$$\n\n(α) Να εκφράσετε την παράσταση $\\frac{\\beta^2}{\\beta^4 + \\beta^2 + 1}$ συναρτήσει του $\\alpha$.\n\n(β) Να προσδιορίσετε όλες τις τιμές του $\\alpha$ ώστε\n\n$$\\frac{\\beta^2}{\\beta^4 + \\beta^2 + 1} = \\alpha$$"
        }
      ],
      "Β_Λυκείου": [
        {
          "id": 10,
          "αριθμός": 1,
          "statement": "Να προσδιορίσετε τις δυνατές τιμές του $x$, αν ισχύουν οι ισότητες:\n\n$$x = \\frac{\\delta}{\\alpha + \\beta + \\gamma} = \\frac{\\alpha}{\\beta + \\gamma + \\delta} = \\frac{\\beta}{\\gamma + \\delta + \\alpha} = \\frac{\\gamma}{\\delta + \\alpha + \\beta}$$\n\nόπου $\\alpha, \\beta, \\gamma, \\delta \\in \\mathbb{R}$, έτσι ώστε όλοι οι παρονομαστές να είναι διάφοροι του $0$."
        },
        {
          "id": 11,
          "αριθμός": 2,
          "statement": "Δίνεται ισοσκελές τρίγωνο $AB\\Gamma$ με $AB = A\\Gamma$ και $\\angle A = 36^\\circ$. Προεκτείνουμε την πλευρά $B\\Gamma$ προς το μέρος του $\\Gamma$ κατά τμήμα $\\Gamma\\Delta = AB$. Από το $\\Delta$ φέρουμε ευθεία παράλληλη προς την πλευρά $AB$ και πάνω σε αυτή παίρνουμε σημείο $E$ τέτοιο ώστε $\\Delta E = A\\Delta$ και τα σημεία $A$ και $E$ να βρίσκονται στο ίδιο ημιεπίπεδο ως προς την ευθεία $B\\Gamma$. Αν η ευθεία $BE$ τέμνει την πλευρά $A\\Gamma$ στο σημείο $Z$, να αποδείξετε ότι η ευθεία $\\Delta Z$ είναι κάθετη προς την πλευρά $AB$."
        },
        {
          "id": 12,
          "αριθμός": 3,
          "statement": "Να βρείτε την αναγκαία και ικανή συνθήκη μεταξύ των παραμέτρων $a, b \\in \\mathbb{R}$, $a > 0$, έτσι ώστε να υπάρχουν πραγματικοί αριθμοί $x, y$ που ικανοποιούν τις σχέσεις\n\n$$\\frac{1}{x} + \\frac{1}{y} = a \\quad \\text{και} \\quad \\frac{1}{x^3} + \\frac{1}{y^3} = b$$"
        }
      ],
      "Γ_Λυκείου": [
        {
          "id": 13,
          "αριθμός": 1,
          "statement": "Αν $\\alpha, \\beta, \\gamma$ είναι πραγματικοί αριθμοί τέτοιοι ώστε\n\n$$|\\alpha + \\beta + \\gamma + \\alpha\\beta\\gamma| = |\\alpha\\beta + \\beta\\gamma + \\gamma\\alpha + 1|$$\n\nνα συγκρίνετε τους αριθμούς\n\n$$A = \\alpha^2 + \\beta^2 + \\gamma^2 + \\alpha^2 \\beta^2 \\gamma^2$$\n\nκαι\n\n$$B = \\alpha^2 \\beta^2 + \\beta^2 \\gamma^2 + \\gamma^2 \\alpha^2 + 1$$"
        },
        {
          "id": 14,
          "αριθμός": 2,
          "statement": "Έστω η συνάρτηση $f: \\mathbb{R} \\to \\mathbb{R}$, τέτοια ώστε\n\n$$f(xy) = xf(y) + f(x) - 2024x$$\n\nγια κάθε $x, y \\in \\mathbb{R}$. Αν $f(f(1)) = 1$, να βρείτε την τιμή του $f(2025)$."
        },
        {
          "id": 15,
          "αριθμός": 3,
          "statement": "Στο εξωτερικό ενός οξυγώνιου τριγώνου $AB\\Gamma$ κατασκευάζουμε δύο ισοσκελή τρίγωνα $A\\Delta B$ και $AE\\Gamma$, με $A\\Delta = \\Delta B$ και $AE = E\\Gamma$, τέτοια ώστε\n\n$$\\angle A\\Delta B = 2 \\cdot \\angle A\\Gamma B \\quad \\text{και} \\quad \\angle AE\\Gamma = 2 \\cdot \\angle AB\\Gamma$$\n\nΝα αποδείξετε ότι το τετράπλευρο $B\\Delta E\\Gamma$ είναι παραλληλόγραμμο."
        }
      ]
    },
    "Ευκλείδης": {
      "Β_Γυμνασίου": [
        {
          "id": 16,
          "αριθμός": 1,
          "statement": "Να υπολογίσετε τις αριθμητικές παραστάσεις\n\n$$A = ((-3)^3 + 27 - (-5)^3 - 10^2) \\cdot (3^2 - 2^2)$$\n\n$$B = (-5^3 + 10^2)^4 : (2^3 - 3)^2$$\n\nκαι να γράψετε τον αριθμό $A : B$ ως δύναμη με βάση το $5$."
        }
      ]
    },
    "Αρχιμήδης": {
      "μικροί": [
        {
          "id": 36,
          "αριθμός": 1,
          "statement": "Δίνεται ότι οι αριθμοί $m, n$ είναι θετικοί ακέραιοι και ότι το σύστημα\n\n$$\\begin{cases} mx + 3y = m \\\\ 2x + ny = n \\end{cases}$$\n\nμε αγνώστους $x, y \\in \\mathbb{R}$ δεν έχει λύσεις. Να βρείτε όλα τα δυνατά ζεύγη $(m, n)$."
        }
      ],
      "μεγάλοι": [
        {
          "id": 40,
          "αριθμός": 1,
          "statement": "Δίνεται ότι η εξίσωση\n\n$$x^4 + 5x^3 + mx^2 + 5nx + 4 = 0$$\n\nόπου $m, n$ θετικοί ακέραιοι, έχει δύο απλές πραγματικές λύσεις με άθροισμα $-5$. Να προσδιορίσετε τις τιμές των $m, n$ και όλες τις λύσεις της εξίσωσης."
        }
      ]
    }
  }
}
